༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
ImageGroup:
W19829
n/a
11GS105450
n/a
LCCN:
ISBN:
Title:
འབོ་གངས་དཀར་རྣམ་ཐར
'bo gangs dkar rnam thar
མི་ཉག་མགོན་པོ
Author:
mi nyag mgon po
n/a
Descriptor:
Original Publication:
n/a;n/a
Place:
Pe-cin
Publisher:
Date:
mi rigs dpe skrun khang
1997
1
1
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: biography



༄༅། །འབོ་གངས་དཀར་སྤྲུལ་སྐུའི་རྣམ་ཐར་
དད་པའི་པད་དཀར་བཞུགས་སོ། །
མི་ཉག་མགོན་པོས་བརྩམས།
མི་རིགས་དཔེ་སྐྲུན་ཁང་།



图书在版编目(CIP)数据
:
'.
贡嘎活佛传略:藏文/木雅·贡布著一北京:民族出版
社,1997.6
ISBN 7-105-02847-5
1,贡… I.木… 1. 贡嘎一传记一藏语 N.B949.92
中国版本图书馆 CIP 数据核字(97)第05203号
民族出版社出版发行
(北京市和平里北街14号 邮编100013)
民族出版社微机照排 艺辉胶印厂印刷
各地新华书店经销
1997年6月第1版 1997年6月北京第1次印刷
开本:787×1092 毫米 1/32 印张:3.125
印数:0001-3,000
册 定 价:4.20 元



དཀར་ཆག།
བ་བ•བ• （1）
.... （3)
，
མཆོད་པར་བརྗོད་པ།
...............
གླེང་གཞི།
གངས་དཀར་བླ་མའི་མཚན་གྱི་འབྱུང་ཁུངས་དང་སྐུ་རབས་གོང་མ་
རྣམས་ཀྱི་གནས་ཚུལ། ............ •• •..........• (14）
སྐུ་བལྟམས་པའི་ཡུལ་གྱི་ཆེ་བ་བརྗོད་པ་དང་མི་ཉག་གི་གནས་ཚུལ།
•......• •• (21）
སྐུ་བལྟམས་པ་དང་གཞོན་ནུའི་སྐབས།
- (30)
ཆོས་སྒོར་ཞུགས་ཤིང་ཐོས་བསམ་ལ་འབད་པས་མཁས་པའི་གོ་
འཕང་བརྙེས་པ། །
• ••...• •... （35)
རྒྱལ་བསྟན་རྨང་ནས་གསོས་ཤིང་རིག་གནས་ཁྱབ་གདལ་དུ་སྤེལ་
•བ•བ•བ• •• (42)
རྒྱལ་དབང་ཀརྨ་པའི་མཆོག་སྤྲུལ་གསེར་ཁྲིར་མངའ་གསོལ་དང་
ཡོངས་འཛིན་མཛད་ཕྱིར་དབུས་ལྷ་ལྡན་དུ་ཐེངས་གཉིས་པར་ ་
ཕེབས་པ། ................... •.........• • • • •(52）
མ་ཧཱ་ཙི་ནའི་ཡུལ་དུ་མདོ་སྔགས་བསྟན་པ་སྤེལ་ཞིང་གདུལ་བྱ་སྨིན་
གྲོལ་ལ་འགོད་ཕྱིར་ལན་གཉིས་ཕེབས་པ། ••• ༠༠༠ བ....... (57)
• •
•
•
བ། །



བཅིངས་བཀྲོལ་རྗེས་ཏང་གི་དབུ་ཁྲིད་དང་ལེན་དང་རིག་གནས་མུ་
མཐུད་སྤེལ་བ།
•.................(71)
སྐུ་མྱ་ངན་ལས་འདས་པ་དང་གསུང་རྩོམ་དང་སློབ་མའི་གནས་
ཚུལ། ...............
•.....• བབ....（76)
མཇུག་གི་དོན། .................
..............•• •.. (82）
ཟུར་བཀོད།
གངས་དཀར་གྱི་གནས་ཡིག་དང་གནས་འདུས་སྐབས་གྱི་ཕན་
ཡོན་མདོར་བསྡུས་དད་པའི་ས་བོན་ཞེས་བྱ་བ་བཞུགས་སོ། །
.................… གངས་དཀར་རིན་པོ་ཆེས་བརྩམས། （84）
.
2



མཆོད་པར་བརྗོད་པ།
ན་མོ་གུ་རུ་དྷརྨ་སིདྷ་ཡེ། དུས་གསུམ་སངས་རྒྱས་ཀུན་གྱི་ངོ་བོ་
ཁྱབ་བདག་རྡོ་རྗེ་འཆང་ཆེན་པོ་རྩ་བའི་བླ་མ་རིན་པོ་ཆེ་ལ་སྐྱབས་སུ་་་
མཆིའོ། །དུས་དང་གནས་སྐབས་ཐམས་ཅད་དུ་རྗེས་སུ་གཟུང་བར་མཛད་
དུ་གསོལ།
ཞི་བར་ཞུགས་ཀྱང་ཞི་བའི་མཐར་མི་གནས། །
སྲིད་པར་གནས་ཀྱང་སྲིད་པའི་དྲི་མ་བྲལ། །
རྒྱལ་བསྟན་རིན་ཆེན་རྒྱལ་བའི་དགོངས་པ་ལྟར། །
ལེགས་པར་འཆད་ལ་ལེགས་བཤད་ཆར་དུ་བསྙིལ། །
མཐའ་ཡས་ཚོགས་གཉིས་ཆུ་གཏེར་ལས་འཕོས་པའི། །
གང་སྐུ་ཉིན་བྱེད་བདག་པོའི་གཟི་བྱིན་གྱིས། །
གླིང་འདིའི་ཆེར་བརློམས་སྐྱེ་བོའི་སྐར་མའི་ཚོགས། །
ཡུན་ནས་ཡུན་དུ་རང་མལ་ངལ་གསོ་སྟེར། །
ཕྱོགས་ཀྱི་གླང་པོ་ཐུགས་ཀྱི་དབུས་སུ་ཞུགས། །
ཆོས་ཀྱི་གྲགས་པས་ངག་གི་སྤོབས་པ་བསྩལ། །
རྒོལ་ངན་གླང་ཚོགས་དབུས་ན་སེང་གེ་བཞིན། །



，
ལྟ་ངན་སྙིང་ལ་ཞུགས་དགུའི་རྐང་མར་འབྱིན། །
རྒྱལ་བའི་བཀའ་དང་རྒྱལ་སྲས་མཆོག་རྣམས་ཀྱིས། །
ལེགས་པར་བཀྲལ་བའི་ལེགས་བཤད་མ་ལུས་པ། །
སྙིང་གི་དབུས་སུ་སྙིང་པོའི་བཅུད་བཟུང་སྟེ། །
ཉམས་སུ་བླངས་པའི་ཉམས་མྱོང་ཀུན་ལ་གདམས། །
སེམས་ཅན་ཀུན་གྱི་སེམས་ཀྱི་འཆར་སྒོ་ཀུན། །
མ་ལུས་མཁྱེན་ཅིང་མ་ལྟར་བརྩེ་བ་ཅན། །
མི་ཉག་ཡུལ་གྱི་མི་ཡི་སེང་གེ་ཁྱེད། །
ཀུན་མཁྱེན་བླ་མ་ཀུན་གྱི་གཙུག་ཏུ་བཀུར། །
དད་པའི་པད་དཀར་འདབ་ལྡན་མས། །
ཟེའུ་འབྲུས་མཆི་མའི་མུ་ཏིག་ཕྲེང་། །
གང་གི་ཞབས་རྡུལ་ལྷུང་བའི་སར། །
འདབ་བཅུས་གྲིབ་མ་གཞལ་ལ་རིངས། །
གང་གི་རྣམ་ཐར་ཕ་མཐས་ཡས། །
མཐའ་དག་བརྗོད་པར་སུ་ཡིས་ནུས། །
ཁོ་བོས་དྲན་པ་ཐོར་བུ་འགའ། །
ཅུང་ཟད་འགོད་ལ་གནང་བ་སྩོལ། །



གླེང་གཞི།
འདིར་བདག་གི་རྩ་བའི་བླ་མ་མཚན་བརྗོད་པར་དཀའ་བ་གངས་
དཀར་རྡོ་རྗེ་འཆང་ཀརྨ་བཤད་སྒྲུབ་ཆོས་ཀྱི་སེང་གེ རབ་བྱུང་བཅུ་དྲུག་
པའི་མེ་སྤྲེལ་ལོའི་ཟླ་བ་བཅུ་གཉིས་པའི་ཚེས་ཉེར་བརྒྱུད་(༡༩༥༧ལོ་)ལ་
དགོངས་པ་ཆོས་དབྱིངས་སུ་འཐིམས་ནས་ད་བར་མི་ལོ་བཞི་བཅུ་ཐམ་པ་
ཐལ་སོང་།
༡༩༥༧ལོར་ང་རང་ལྷོ་ནུབ་མི་རིགས་སློབ་གྲྭར་དགེ་རྒན་བྱེད་་་
བཞིན་ཡོད་ཅིང་། སྤྱི་ཟླ་གསུམ་པའི་ཚེས་ལྔའི་ཉིན་ཐོ་ནང་། ཀྱེ་མའོ་
སྙིང་གི་ཆུ་མཚོ་རུ། གློ་བུར་དུ་རྡོ་ཡི་ཆར་པ་འབབས། མཚོ་གཏིང་
ནས་དཀྲུགས་པ་འཁོལ་བ་བཞིན། རླབས་གཅིག་རྗེས་གཉིས་མཐུད་་
འགྲན་ པ་ ལྟར། སེམས་ གཏིང༌ ནས་ དཀྲུགས་ པའི་ ཐུར་ མ་ འདི།
ལྕགས་ལས་བྱས་སམ་རྡོ་ལས་བྱས། ཞེས་སྐབས་དེར་བཀའ་དྲིན་ཅན་གྱི་
བླ་མ་ཞི་བར་གཤེགས་པའི་གཏམ་ངན་ཐོས་འཕྲལ་གྱི་མྱ་ངན་གྱིས་མནར་
བའི་རང་གི་སེམས་ཀྱི་སྣང་བརྙན་གསལ་ལྷམ་མེར་བཀོད་པ་དེས་བླ་སློབ་
བར་གྱི་འབྲེལ་བ་ཇི་ལྟར་ཡིན་པ་གསལ་བར་མཚོན། འོན་ཀྱང་སྐབས་
དེར་རྣམ་ཐར་འབྲི་རྒྱུ་ཕར་བཞག་བླ་མ་གཤེགས་པའི་གནས་ཚུལ་ངག་ནས་



བརྗོད་མི་ཕོད་ ཅིང་། འཇིག་རྟེན་འདིར་དུས་བདེ་ཞི་འཇམ་ལས་མི་
ལེགས་པའི་གནས་ཚུལ་གང་ཡང་བྱུང་མེད་པ་ལྟ་བུའི་རྣམ་འགྱུར་མི་བསྟན་
ཐབས་མེད་བྱུང་། ཡིན་ན་ཡང་ཁོ་བོས་མི་ལོ་ཉེར་བརྒྱད་རིང་འབྲལ་
མེད་དུ་བསྟེན་ཅིང་སློབ་མ་ཚང་མའི་དབུས་ན་ཁོ་བོ་གཙིགས་ཆེ་ཤོས་སུ་
མཛད་དེ། དགེ་ཚུལ་གྱི་སྡོམ་པ་ཞུ་བའི་སྐབས་སུ་ང་ལ་ཀརྨ་ཆོས་གྲུབ་
སེང་གེ་ཞེས་ཁོང་གི་མཚན་གྱི་ཆ་ཕལ་མོ་ཆེ་གནང་བ་དང༌། རྒྱུན་དུ་ཁོ་
བོའི་སྡོད་ཤག་དོག་ལ་ཐབ་ཐོག་ཁྲོ་རྫ་ཆག་འཕྲོ་ཞིག་དང་ཉལ་ཆས་ཐབས་
རྡུགས་ཤིག་ལས་མེད་པ་དེར་ཕེབས་ནས་དཔེ་ཆའི་དོན་བཀའ་འདྲི་ཡང་
ཡང་མཛད་པ། རྟག་པར་མར་ཕྱུར་སོགས་གསོལ་རས་གནང་བ་ཆོས་
ཐུན་དུ་ང་ལ་ཤེས་རབ་ཅན་གྱི་མཆོག་ཤཱ་རིའི་བུ་ཞེས་བསྟོད་བསྔགས་ལན་
མང་མཛད་པ། སྦྱོང་རྒྱུའི་ཡིག་ཆའང་བླ་མ་རང་གི་ཕྱག་དཔེ་ཡག་ཤོས་
དེ་ང་ལ་གཡར་གནང་མཛད་པ། ཐ་ན་བླ་མ་ ཁོང་རང་གིས་རྒྱུན་དུ་
མནབས་པའི་ན་བཟའ་ཡང་ང་ལ་ཐེངས་མང་པོར་གནང་མྱོང་བ་སོགས་
རང་གི་རྩ་བའི་ཕ་མ་ལས་ཀྱང་ལྷག་པའི་བཀའ་དྲིན་ཅན་གྱི་བླ་མ། དུས་
ནམ་ཡང་ཞལ་མཇལ་རྒྱུ་མེད་པར་གྱུར་ཏེ་ཞི་བའི་དབྱིངས་སུ་ཡལ་བ་དེས་
ཁོ་བོར་ལོ་ཟླ་མང་པོའི་བར་གདོང་ལ་མཆི་མ་མ་བསྐམས་ཤིང་། སེམས་
ལ་མྱ་ངན་གྱི་མུན་པ་དྭངས་རྒྱུ་མེད་པར་གྱུར། ད་བར་བླ་མ་མངོན་སུམ་
མཇལ་ཞིང་གསུང་ཐོས་པ་སོགས་ཀྱི་རྨི་ལམ་ནི་ཐེངས་བརྒྱ་ཕྲག་ལྷག་རྨིས་
ཤིང་། དེ་འདྲའི་རྨི་ལམ་ཐེངས་རེ་རྨིས་པའི་རྗེས་སུ། ཉིན་མང་པོའི་
རིང་བླ་མའི་འཛུམ་ཞལ་ཡིད་ལ་ལྷམ་མེར་འཆར་ཞིང་། གསུང་དབྱངས་
སྙན་མོའང་རྣ་བར་ལྷང་ངེར་གྲགས་པའི་སྣང་བ་འཆར། འོན་ཀྱང་དེ་
དག་ནི་འཁྲུལ་སྣང་ཡིན་པ་ལས་དོན་དངོས་སུ་ཞིག་ག་ལ་ཡིན།
4



བླ་མ་བྲལ་བའི་སློབ་མ་དང་། །
ཕ་མ་བྲལ་བའི་དྭ་ཕྲུག་དང་། ། ་་་་
མཉན་པ་བྲལ་བའི་གྲུ་ཆུང་གསུམ། །
གར་འགྲོ་གཏོལ་མེད་ལས་ཀྱིས་ཁྱེར། །་
ཉེ་ཆར་མཁན་བཙུན་གཉིས་ལྡན་གྱི་སྐྱེས་བུ་དམ་པ་སྐྱིད་གླིང་མཆོག་
སྤྲུལ་འདས་པོ་སོགས་ཀྱིས་གནང་རྟེན་དར་དང་བཅས་བླ་མའི་རྣམ་ཐར་
ཞིག་བྲིས་ཤིག་ཅེས་གསུང་སྐུལ་ཐེངས་མང་མཛད་པ་དང་། རྒྱལ་ཁབ་ཕྱི་
ནང་གི་རང་གི་མཆེད་གྲོགས་མང་པོས་ཀྱང་དེ་བཞིན་གྱི་བསྐུལ་མ་ཡང་
ཡང་གནང་མོད། འོན་ཀྱང་ང་ནི་གཞན་གྱི་ལད་མོ་ལ་མི་སྤྲོ་ཞིང་རང་
ཚུགས་མཐའ་འཁྱོལ་གྱི་མི་ཞིག་ཡིན་སྟབས། སྐུལ་བ་པོ་རྣམས་ཀྱི་ཐུགས་
འདུན་ཡོངས་སུ་གང་བ་ཞིག་ཡོང་བར་དཀའ། །
སྤྱིར་རྣམ་ཐར་ཞེས་པའི་གོ་དོན་ནི་རྩོམ་དེའི་རྣམ་པ་མཐོང་བ་དང་
ཐར་པའི་ས་བོན་བསྐྲུན་ཐུབ་པའམ། ཐར་པའི་ལམ་སྣ་ཟིན་ཐུབ་པའི་
དོན་ཡིན་མོད། འོན་ཀྱང་ང་ལྟ་བུ་འཆིང་བ་ཀུན་ལྡན། འཁོར་བའི་
འདམ་རྫབ་ཏུ་ལུས་མ་ཟད་མགོ་བོའང་བྱིང་ལ་ཉེ་བ་ཞིག་གིས་འདི་འདྲའི་
དོན་ཞིག་སྒྲུབ་མི་ཐུབ་པ་ནི་སྨོས་ཅི་དགོས། འོན་ཀྱང་རྒྱ་གར་གྱི་པཎྜི་ཏ་
དང་གྲུབ་ཐོབ་ཆེན་པོ། བོད་ཀྱི་མཁས་དབང་དང་ལོ་ཙཱ་བ་ཆེན་པོ་་་
མཁས་གྲུབ་གཉིས་ལྡན་གྱི་བླ་མ་སྐྱེས་བུ་དམ་པ་སྟོང་ལ་ཉེ་བའི་རྣམ་ཐར་
རྒྱས་བསྡུས་ཅི་རིགས་ཤིག་མཇལ་མྱོང་ཞིང་། ལོ་སྟོང་ཕྲག་སྔོན་གྱི་མི་ཡི་
རྣམ་ཐར་རྣམས་སུ་མི་དེའི་འཁྲུངས་འདས་དང་དགུང་ལོ་ཅི་ཙམ་བཞུགས་
ཡོད་པ་སོགས་ལ་མཁས་པ་རྣམས་འདོད་པ་མི་མཐུན་པ་མང་པོ་ཞིག་ཡོད་
པར་མ་ཚད་སློབ་དཔོན་ཀླུ་སྒྲུབ་དགུང་ལོ་ལྔ་བརྒྱ་བཞུགས་ཡོད་པར་བཤད་



་
，
པ་སོགས་དོགས་པ་ཟ་བའི་གནས་ཚུལ་ཡང་མང་པོ་འདུག བོད་ཀྱི་བླ་
ཆེན་དགོངས་པ་རབ་གསལ་དང༌། ལོ་ཙཱ་བ་རིན་ཆེན་བཟང་པོ་སོགས་
ཀྱི་འཁྲུངས་འདས་ཀྱི་ལོ་ལའང་མི་མཐུན་པ་སྣ་ཚོགས་འཁོད་འདུག
ད་རུང་སློབ་མ་དང་ཡང་སློབ་རྣམས་ཀྱིས་བརྩམས་པའི་བླ་མའི་རྣམ་
ཐར་འབྲི་བ་ལ་བར་སྐབས་ཤིག་ནས་གོམས་གཤིས་འདི་འདྲ་ཞིག་ཆགས་
ཡོད་པ་སྟེ། ཐོག་མར་རྒྱལ་བའི་གསུང་རབ་དང་གཏེར་སྟོན་གྲགས་ཅན་
རྣམས་ཀྱི་གཏེར་ཆོས། རྒྱ་བོད་ཀྱི་གྲུབ་ཐོབ་ཆེན་པོ་དག་གི་གསུང་འབུམ་
སོགས་དཔེ་ཆ་མང་པོ་བཀླགས་ཏེ་དེ་དག་གི་ནང་དུ་རང་གི་བླ་མའི་མཚན་
དང་འདྲ་བའམ་ཡང་ན་མཚན་གྱི་ཆ་ཤས་ཙམ་འདྲ་བའི་ཡིག་འབྲུ་བཙལ་
བ་ལ་བརྟེན་ནས་རང་གི་བླ་མ་འདི་ཉིད་རྒྱལ་བ་རྫོགས་པའི་སངས་རྒྱས་
སམ། གྲུབ་ཐོབ་ཆེན་པོ་དང་གཏེར་སྟོན་ཆེ་གེ་མོས་ལུང་བསྟན་ཡོད་ཅེས་
ལུང་གིས་ཟིན་པའི་སྐྱེས་བུ་དམ་པ་ཡིན་པར་བསྒྲུབས། དེ་ནས་བསྐལ་བ་
གྲངས་མེད་པའི་སྔོན་ནས་སངས་རྒྱས་ཟིན་པའམ་ཡང་ན་སྐབས་དེར་་
སངས་རྒྱས་དང་བྱང་སེམས་གང་རུང་ལ་ཕྱག་མཆོད་ཕུལ་བ་དང་བྱང་ཆུབ་
མཆོག་ཏུ་སེམས་བསྐྱེད་པ་སོགས་བྲིས་ནས། མི་རྣམས་ཀྱི་བློ་ཁ་ཧ་ལས་
དགོས་པའི་དུས་རིང་པོ་ཞིག་གི་གོང་དུ་ཡར་ཁྲིད། དེ་རྗེས་རྒྱ་གར་གྱི་
སངས་རྒྱས་དང་། བྱང་ཆུབ་སེམས་དཔའ། གྲུབ་ཆེན་བརྒྱད་ཅུ་དང་
རྒྱན་དྲུག་མཆོག་གཉིས་སོགས་གང་རུང་ཞིག་གི་སྤྲུལ་པ་ཡིན་པར་ཐག་
བཅད། དེའི་ཐོག་བོད་དུ་ས་སྐྱའི་གོང་མ་རྣམ་ལྔ་དང༌། མར་མི་
དྭགས་གསུམ། སློབ་དཔོན་པདྨ་འབྱུང་གནས་དང་ཀློང་ཆེན་རབ་་་་
འབྱམས་སོགས་ཡོངས་གྲགས་ཀྱི་མཁས་གྲུབ་རྣམས་དང་སྤྲུལ་ཡང་སྤྲུལ་
ཡིན་པའི་འབྲེལ་བ་ཡོད་པར་བཤད་ནས་དམ་པོར་སྦྲེལ། ཕྱོགས་ཞེན་གྱི་



རྭ་ཅོ་རྣོ་ངར་ཅན་དེའང་གནས་སྐབས་མི་མངོན་པའི་དབྱིངས་སུ་སྦེད་པར་
བྱེད། གྲུབ་མཐའ་སོ་སོའི་ལྟ་བ་དང་གདམས་ངག་སོགས་བཤད་པ་ན།
རང་རང་གི་གྲུབ་མཐའི་ལྟ་སྒོམ་སྤྱོད་པ་ནི་གྲུབ་མཐའ་ཀུན་ལས་མཐོ་ཞིང་
ཟབ་པ་ཡིན་པར་བཤད་ཅིང་། ཐ་ན་གྲུབ་མཐའ་འགའི་ལྟ་བའི་བཤད་
པ་འགར་ཤཱཀྱ་ཐུབ་པས་ཐད་ཀར་མ་གསུངས་ལ། རྒྱན་དྲུག་མཆོག་་
གཉིས་སོགས་ཀྱིས་གསལ་བར་མ་བཀྲལ་བ་དང་། བོད་སྔ་རབས་ཀྱི་
མཁས་པ་སུས་ཀྱང་མ་རྟོགས་པ་ཞིག་རྟོགས་པར་བཤད་པ་སོགས་ཕྱིའི་རྣམ་
པར་བལྟས་ན་བླ་མ་ལ་བསྟོད་པ་འདྲ་ཡང་། དོན་དངོས་ལ་རང་གི་བླ་མ་
ནང་པའི་གྲས་ནས་ཕྱིར་ཕུད་པ་སོགས་བསྟོད་པ་དེ་དོན་ལ་སྨད་པར་་་་
འགྱུར་བའང་འགའ་ཞིག་སྣང་། །
ད་རུང་རྣམ་ཐར་དང་དེབ་ཐེར་འགའ་ཞིག་ནི་རྗོད་བྱེད་ཚིག་གི་
ཕྲེང་བ་ནི་མུ་ཏིག་ལྟར་མཛེས་ཤིང་འོད་འཕྲོ་བ་དང་། བརྗོད་ཚུལ་སྙན་
དངགས་ཀྱི་རྒྱུན་བཟང་སྣ་ཚོགས་ཀྱིས་སྤུས་པ། སྙན་ངག་སྨྲ་བ་དག་གི་
རྣ་བའི་བུ་རམ། བརྡ་སྤྲོད་ལ་དཔྱད་པ་དག་གི་ཚིག་གི་གཏེར་མཛོད་དུ་
གྱུར་པ་འགའ་ཡང་། བརྗོད་བྱའི་ནང་དོན་ལ་ཞིབ་ ཏུ་དཔྱད་ན་་་་
འགར་ཕྱོགས་ཞེན་གྱི་ཚེར་མ་ཟིང་ངེར་ལངས་ཡོད་པ་དང་། རེ་འགར་
མཁས་རློམ་གྱི་ཚིག་ཧྲེང་སྦོམ་པོར་སྒྲོག་པ། རེ་འགར་དོན་ལ་མི་གནས་
པའི་གནས་ཚུལ་འགའ་ཞིག་དབང་གིས་མ་ཡིན་ཡིན་པར་ཐག་བཅད་པ་
སོགས་ཡིད་རྟོན་མི་རུང་བ་མང་དུ་མཆིས་ཤིང༌། ཁྱད་པར་རང་རང་གི་
གྲུབ་མཐའི་ཕན་པ་ཁོ་ནར་བསམས་ཏེ་ལོ་རྒྱུས་ཐོག་ཡུལ་གཞན་ནས་འཛུལ་
ཡོང་བའི་དམག་ངན་གྱི་འགོ་པ་བོད་རིགས་ཁྲི་སྟོང་མང་པོའི་ཁྲག་གིས་
སྦགས་པའི་ལག་དམར་འགའ་ལ་མགོ་སྒུར་ལུས་འབུལ་སྒོ་ནས་ངོ་བསྟོད་རི་



རབ་ཙམ་བྱས་ཏེ། སྤྱང་འཕར་ལུག་གི་དྲིན་ཅན་ཕ་མར་བཀུར་ཞིང་།
མི་རིགས་རང་གི་ཆེད་དུ་ལུས་སྲོག་ལྟོས་མེད་ཀྱིས་འཐབ་རྩོད་བྱེད་མཁན་
རྣམས་སྙིང་གི་ཚེར་མ་དང་མིག་གི་བྲ་མ་ལྟར་དགྲར་འཛིན་པ་སོགས་མི་
རིགས་ཀྱི་བརླ་བཙོང་བ་ཁོང་ཁྲོ་གཏིང་ནས་སློང་བའང་འགའ་ཞིག་འདུག
དེ་དག་ལ་བལྟས་ན། གཡུང་སྟོན་རྡོ་རྗེ་དཔལ་གྱི་རང་རྣམ་གྱི་མགོར།
སློབ་མས་བྲིས་པའི་རྣམ་ཐར་ཕལ་ཆེར་ནི། ཆེ་བརྗོད་དྲགས་པས་བླ་མ་
ཟོག་པོར་གཏོང་། དེས་ན་རང་གི་རྣམ་ཐར་རང་གིས་ནི། སྒྲོ་བསྐུར་
སྤངས་ནས་མདོར་བསྡུས་ཡི་གེར་བཀོད། གསུངས་པར་ཁག་ཅི་ལ་ཡོད།
གཞན་ཡང་སྔོན་གྱི་པཎྜི་ཏ་ཆེན་པོ་དང་ལོ་ཙཱ་བ་འགའ་ཞིག་གི་རྣམ་
ཐར་འགའ་ཡང་འཇིག་རྟེན་ཕལ་པ་དང་། ཚོང་པ་རྣམས་ཀྱི་ངོར་བསྟོད་
པ་ཡིན་སྲིད་ཀྱང་། ཆོས་པ་རྣམས་ཀྱིས་བལྟས་ན་ཤིན་ཏུ་ངོ་གནོང་་་་
དགོས་པ་འགའ་ཞིག་འཁོད་འདུག དཔེར་ན་བ་རི་ལོ་ཙཱ་བའི་གནས་
ཚུལ་བརྗོད་པའི་དུས་སུ་“བ་རི་ལོ་ཙཱ་བས་བླ་མ་རྡོ་རྗེ་གདན་པ་ལ་དབང་
ཡོན་གསེར་སྲང་ཕྱེད་དང་གླ་རྩི་བུབས་གསུམ་ཕུལ་བས་བླ་མས་ཕྱག་རྟེན་
འདིས་མི་ཆོག་པར་བཤད་པས། གསེར་སྲང་ཕྱེད་དོ་དང་། གླ་རྩི་
བུབས་དྲུག་ཕུལ་བས། བླ་མ་ཐུགས་དགྱེས་ནས་གདམས་ངག་རྫོགས་
པར་གནང་”ཞེས་འཁོད། །
ཇོ་བོ་རྗེའི་རྣམ་ཐར་ཞིག་ཏུ་“ཇོ་བོ་ཆེན་པོ་སོལ་ནག་ཐང་པོ་ཆེར་
བཞུགས་སྐབས། ཁུ་སྟོན་ལ་གྲྭ་པ་སྟོང་ཙམ་དང་། ཇོ་བོ་ལ་དཔོན་
གཡོག་ སུམ་བརྒྱ་ཙམ་ལས་མེད་ པ་ དང་། ཇོ་ བོ་ལ་སྲི་ ཞུ་ཆུང་ ཞིང༌།།
འཕྲལ་གྱི་མཐུན་རྐྱེན་ཕུན་སུམ་ཚོགས་པ་མ་བྱུང་བས། ཇོ་བོའི་ཞལ་ནས་
ཁུ་སྟོན་ནི་འཁོར་ལོ་བསྒྱུར་བའི་རྒྱལ་པོ་ལྟ་བུ་ཁོ་བོ་ནི་དམངས་ཕལ་པ་ལྟ་བུ།



，
*
ཁུ་སྟོན་ནི་སུམ་ཅུ་རྩ་གསུམ་གྱི་ལོངས་སྤྱོད་ལྟ་བུ། ཁོ་བོ་ནི་སྲེ་ཏ་པུ་རི་ལྟ་
བུ་ཞེས་སྐྱོ་བའི་གསུང་ཕེབས། འབྲོམ་སྟོན་པ་དང་བཀའ་བགྲོས་མཛད་
ནས་ནུབ་མོར་སྙེ་ཐང་དུ་བྲོས་བྱོན”ཞེས་དང༌། ས་སྐྱའི་ཡིག་རྙིང་དུ་“ས་
ཆེན་ཀུན་དགའ་སྙིང་པོ་མར་ལོ་ཙཱ་བར་ཆོས་ཞུ་བར་བྱོན། མར་ལོས་
སྣོད་བརྟག་པའི་ཕྱིར་དུ་ཚོགས་བཤད་ཙམ་ལས་གདམས་ངག་མ་གནང་།
ས་ཆེན་ལོག་བྱོན་པའི་ལམ་བར་དུ་ཆོས་ཞུ་མཁན་དང་འབུལ་བ་བྱེད་་་་
མཁན་མང་པོ་བྱུང་ནས་འབུལ་བའི་ཕུད་གསེར་སྲང་བཅོ་བརྒྱད་མར་གྱི་
དྲུང་དུ་འབུལ་བར་བཏང་བས་མཉེས་ཏེ་གདམས་ངག་རྫོགས་པར་་་་་
གནང་”ཞེས་འཁོད། འཇིགས་བྱེད་ཀྱི་སྐོར་བརྗོད་པའི་དཔེ་ཆ་འགར་
“ རྭ་ལོས་འཇིགས་བྱེད་དབང་རེར་གསེར་སྲང་གང་རེ་བྱས་པར། ལོ་ཙཱ་
བ་སྨོན་ལམ་གྲགས་ཀྱིས་གསེར་འདྲ་སྲང་གང་ཕུལ་བས་རྭ་ལོས་གདོང་དྲུག་
གི་དབང་མ་གཏོགས་འཇིགས་བྱེད་མ་གནང་” ཞེས་བཤད། རྭ་ལོའི་
རྣམ་ཐར་འགར་རྭ་ལོ་ལྷོ་བྲག་ཏུ་ཡོན་བདག་ཅིག་གི་གསོལ་སྟོན་ལ་ཕེབས་
པས། མར་པའི་སྲས་དར་མ་མདོ་སྡེའང་དེར་ཕེབས། རྭ་ལོ་བས་ཀྱང་
དར་མ་མདོ་སྡེར་བཀུར་བཟོས་ཆེ་བས། རྭ་ལོ་ཁྲོས་ཏེ་“ང་ལྷོ་བལ་དུ་
སོང་བའི་ལོ་ཙཱ་བ་ཡིན། ཁྱོད་བོད་སྟོན་ཙམ་དུ་གདའ་བས། འདི་འདྲ་
འགྱིང་བག་འོས་བབ་མེད། ངེད་གཉིས་ཆོས་ལ་རྩོད་པ་བྱེད་ཟེར་བས།
དར་མས་ང་ཕ་ཚེ་བུ་རབས་སངས་རྒྱས་པའི་ཆོས་བྱེད་མཁན་ཡིན། ཁྱོད་
རྭ་ནག་པོ་བྱ་བ་ངན་སྔགས་ཁོ་ནར་བློ་གཏོད་མཁན་དང་མི་འདྲ་གསུངས་
པས། རྭ་ལོས་ཐུགས་ཁྲོས་ཏེ་མཐུ་བཏང་ནས་དར་མ་མདོ་སྡེ་བཀྲོངས་”
ཞེས་དང༌། རྭ་ལོའི་གསུངས་མགུར་དུ་གྲགས་པ། སྲས་དར་མ་མདོ་
སྡེས་ཐོག་དྲངས་པའི། ས་ཐོབ་ཀྱི་སེམས་དཔའ་བཅུ་གསུམ་བཀྲོངས།
|



ཤི་དམྱལ་བར་འགྲོ་ཡང་འགྱོད་པ་མེད། ཅེས་འཁོད་པ་སོགས་ལ་བལྟས་
ན་པཎྜི་ཏ་དང་ལོ་ཙཱ་བ་འདི་དག་ནི་ཕྲག་དོག་དང་འཁོན་སེམས་ཅན།
གསང་སྔགས་ཀྱི་ཆོས་འཚོང་མཁན། ཚོང་པ་ཕལ་པ་བས་ཀྱང་རྒྱུ་ནོར་ལ་
ཞེན་ཆགས་ཆེ་བ། རང་གི་སྙན་གྲགས་དང་གོ་གནས་སོགས་ཀྱི་དོན་དུ་
ས་ཐོབ་ཀྱི་སེམས་དཔའ་དང་སངས་རྒྱས་ཀྱི་སྐུ་ལ་ཁྲག་འབྱིན་པ་ལའང་ཅི་
མི་སྙམ་པ་ཞིག་བྲིས་འདུག སྐྱེས་བུ་དམ་པ་འདི་དག་དེ་འདྲ་མིན་པ་ནི་
ཚང་མས་མཁྱེན་གསལ་ཡིན། འོན་ཀྱང་དེང་སང་དམ་པའི་ཆོས་དང་སྐུ་
གསུང་ཐུགས་རྟེན་རྣམས་ཚོང་ཟོང་བྱས་ནས་ཁེ་ཁ་ལེན་མཁན་ཚོང་པ་
རྣམས་ལ་རྒྱབ་སྐྱོར་ཐེབས་ངེས་རེད། །
རྗེས་འཇུག་རྣམས་ཀྱིས་བརྩམས་པའི་རྣམ་ཐར་ནང་ནས་རྗེ་མི་ལ་
རས་པའི་རྣམ་ཐར་ལྟ་བུ་བརྩམས་ཚུལ་ལེགས་པ་ནི་ཤིན་ཏུ་དཀོན། རྣམ་
ཐར་དེར་དྭ་ཕྲུག་ཏུ་ལུས་པའི་བྱིས་པ་ཉམས་ཆུང་ཞིག་འཛམ་གླིང་ན་
སྙན་གྲགས་ཀྱིས་ཁྱབ་པའི་གྲུབ་ཐོབ་ཆེན་པོ་ཞིག་ཏུ་གྱུར་པའི་གོ་རིམ་ཆ་
ཚང་བྲིས་ཡོད། གོ་རིམ་དེའི་ནང་མ་བུ་དང་མིང་སྲིང༌། བཟའ་ཚོང་
བར་གྱི་བརྩེ་གདུང་ཟབ་མོའི་འབྲེལ་བ་གསལ་པོར་བྲིས་ཡོད་ལ། དགྲ་
ཕྱོགས་ཀྱི་གཡོ་ངན་དང་ཁྲིམས་མེད་གཏུམ་སྤྱོད་ཀྱི་བྱ་བ་རྣམས་ཀྱང་གསལ་
བར་བྲིས་ཤིང་། མཐར་རྩོལ་བ་དྲག་པོའི་སྒོ་ནས་དགྲ་བོ་ཕམ་པར་བྱས་
པའི་གནས་ཚུལ་བྲིས་ཡོད། ཚེ་སྨད་འབྲི་བའི་དུས་སུ་ཚེ་སྟོད་ཀྱི་བྱ་་་
བཞག་ཀུན་ལ་འགྱོད་པ་དྲག་པོ་སྐྱེས་ནས་ཚད་ལྡན་གྱི་བླ་མ་བསྟེན་ཅིང་།
བླ་མས་བཀའ་བཀྱོན་དང་ཕྱག་འབེབས་སོགས་ཇི་ལྟར་མཛད་ཀྱང་། བླ་
མ་ལ་སངས་རྒྱས་དངོས་ཀྱི་འདུ་ཤེས་ཀྱིས་དཀའ་སྤྱད་སྙིང་རུས་མཛད་པས།
གདམས་ངག་རྫོགས་པར་ཐོབ་སྟེ། མཐར་བླ་ན་མེད་པའི་འབྲས་བུ་
ཡས་ མས་
10



་
མངོན་དུ་བྱས་པ་རེད། འདིར་དཀའ་སྤྱད་འབད་རྩོལ་བྱས་ན། བྱ་བ་
ཚང་མ་འགྲུབ་ཐུབ་པའི་བདེན་དོན་ཞིག་བཤད་ཡོད་པར་མ་ཚད། ཆོས་
དང་འཇིག་རྟེན་ནི་མེ་ཆུ་ལྟར་འགལ་བ་ཡིན་ལ། འཇིག་རྟེན་བསྒྲུབས་ན་
ཆོས་མི་ཡོང་ཞིང༌། ཆོས་རྣམ་དག་བསྒྲུབས་ན་འཇིག་རྟེན་སྤོང་དགོས་
པར་བཤད་ཡོད། འདི་ནི་ཆོས་དང་འཇིག་རྟེན་འགལ་བ་མེད་པར་་
བཤད་ནས། ཆོས་ལ་བརྟེན་ནས་འཇིག་རྟེན་གྱི་དམིགས་ཡུལ་སྒྲུབ་་་
མཁན་རྣམས་དང་གཏན་ནས་མི་འདྲ་བ་ཞིག་རེད། ད་རུང་རང་རྣམ་
ཤིན་ཏུ་མང་པོ་ཡོད་པའི་ནང་ནས་རྗེ་ཀློང་ཆེན་རབ་འབྱམས་དང༌། ཇོ་
ནང་ཏཱ་ར་ན་ཐ། པཎ་ཆེན་བློ་བཟང་ཆོས་རྒྱན། སི་ཏུ་ཆོས་ཀྱི་འབྱུང་
གནས། ཞུ་ཆེན་ཚུལ་ཁྲིམས་རིན་ཆེན་སོགས་ཀྱི་རང་རྣམ་བཅས་ནི་དོན་
མེད་ཀྱི་ཚིག་རོ་ཉུང་ལ་དོན་ཐད་ཀར་བརྗོད་པ། ལྷ་མཐོང་འདྲེ་མཐོང་
གི་བཤད་པ་ཉུང་ཞིང་། ： སྒྲོ་སྐུར་བྲལ་བ་སོགས་ཀྱི་ཁྱད་ཆོས་ཡོད། ཁོ་
བོས་བལྟས་ན། འབྲུག་པ་ཀུན་ལེགས་ཀྱི་རང་རྣམ་ནི་ཆེས་ཕུལ་དུ་བྱུང་
བའི་རང་རྣམ་ཐུན་མོང་མ་ཡིན་པ་ཞིག་རེད། དེའི་ནང་སྐབས་དེའི་ཆོས་
པ་རྫུན་མ་དག་གི་སྐྱོན་ཀུན་རྗེན་པར་བསྟན་ཅིང་། རང་གི་ཀུན་སྤྱོད་
བཟང་ངན་ཚང་མ་སྦ་གསང་མེད་པར་རྗེན་པར་བཤད་ནས་དགག་པ་རྒྱག་
ཡོད་པ་དང་། ཆོས་རྣམ་དག་བསྒྲུབས་ན་ཇི་ལྟར་བྱེད་དགོས་པ་སོགས་
ཤིན་ཏུ་གསལ་བར་བརྗོད་པ་འདི་འདྲ་ནི་ཉིན་མོའི་སྐར་མ་ལྟར་དཀོན་པོ་
རེད། གལ་ཏེ་ཕྱིས་ཀྱི་མཁས་དབང་དམ་པ་རྫོགས་ཆེན་དཔལ་སྤྲུལ་གྱིས་
རང་རྣམ་ཞིག་བྲིས་ན། འདི་ལས་ཀྱང་ལེགས་པ་ཞིག་རྩོམ་པར་ངེས་
ཀྱང་། ཁོང་ལ་ཁོམ་པའི་དུས་ཚོད་མ་བྱུང་བ་འདྲ། དེ་སྔ་མཇལ་མ་
བྱུང༌། དེང་སང་རང་རེ་ལ་མཁས་རབས་གསར་པ་ཞིག་འཕེལ་རྒྱས་སུ་
11



，
འགྲོ་བཞིན་ཡོད་པ་དེ་དག་ནི། ཆོས་ལུགས་ཀྱི་གྲུབ་མཐའི་འཆིང་རྒྱུ་དང་
བྲལ་བ་མི་རིགས་ཀྱི་ལ་རྒྱ་འཚོ་བ།་ མི་རིགས་དང་རྒྱལ་ཁབ་མང་པོའི་
སྐད་ཡིག་ཤེས་པ། རྙིང་ཞེན་བག་འཁུམ་གྱི་བསམ་པ་མེད་པ། མཐོང་
རྒྱ་ཆེ་བ། རང་རང་གི་འདོད་ཕྱོགས་དང་ཕུགས་བསམ་གྱི་ཆེད་དུ་གང་
ལའང་ལྟོས་པ་མེད་པར་འབད་བརྩོན་བྱེད་མཁན་ཤ་སྟག་རེད། ཁོང་
ཚོས་དེང་སང་དུས་དེབ་དང་གསར་འགྱུར་སོགས་ཀྱི་ཐོག་རྩོམ་ཡིག་མང་པོ་
འབྲི་བཞིན་ཡོད། རྩོམ་ཡིག་འདི་དག་དོན་དངོས་དང་འབྱོར་ཆེ་བ་ཚིག་
གསལ་ལ་གོ་བདེ་བ། དུས་རབས་ཀྱི་ཁྱད་ཆོས་ལྡན་པ། འཚོ་བ་དངོས་
དང་འབྲེལ་ཆེ་བ། རང་རེ་བོད་ལ་རྩོམ་ཡིག་འབྲི་སྲོལ་གསར་པ་ཞིག་གི་
སྒོ་ཕྱེ་བ་རེད་ཟེར་ཆོག་པ་འདུག འོན་ཀྱང་རང་རེའི་མཁས་པ་གོང་མ་
དང་རྒྱལ་ཁབ་ཕྱི་ནང་གི་རྩོམ་པ་པོ་སྙན་གྲགས་ཅན་རྣམས་ཀྱི་ལེགས་ཆ་
བླངས་ཏེ་མི་རིགས་རང་གི་ཁྱད་ཆོས་ལྡན་པའི་རྩོམ་སྲོལ་ཞིག་སྤེལ་དགོས་
པ་ལས། འཆིང་རྒྱ་གཅིག་ལས་ཐར་ཡང་། འཆིང་རྒྱ་གཞན་ཞིག་ཏུ་
ཚུད་དེ། ལུ་གུ་ཝ་ལ་བྲོས་པས་སྟག་དང་འཕྲད་ཅེས་པ་ལྟར་མི་ཡོང་བར་
ཤིན་ཏུ་གལ་ཆེ།
སྔོན་རྩ་བའི་བླ་མ་རང་གི་གསུང་སྐུ་རབས་གསོལ་འདེབས་དང་།
རྣམ་ཐར་ས་བོན་ཤིན་ཏུ་བསྡུས་པ། སྐུ་ཉིད་མ་འདས་བར་གྱི་ཉིན་ཐོ་
ཡོད་པའི་ལི་ཐོ་ཆ་ཚང་བཅས་ཡོད་སྟབས། ཕྱིའི་རྣམ་ཐར་རགས་རིམ་
ཞིག་འབྲི་བར་དཀའ་བ་མེད་མོད། སྙིགས་མའི་རང་མདངས་བརྡོལ་
བའི་དབང་གིས་དེང་སང་དཔྱད་གཞི་དེ་དག་ཡིག་འབྲུ་གཅིག་ཀྱང་མ་ལུས་
པར་དམིགས་མེད་དུ་བརླགས་ཟིན། ཁོ་བོས་རྩ་བའི་བླ་མ་ལོ་ཉེར་བརྒྱུད་
བསྟེན་པའི་རིང་གི་མངོན་སུམ་མཐོང་ཐོས་རྣམས་སྒྲོ་སྐུར་སྤངས་ཏེ་ཅུང་
12



ཟད་རྗེས་དྲན་གྱི་ཚུལ་དུ་འབྲི་ཁུལ་བྱས་ཀྱང༌། རང་ཉིད་བགྲང་བྱའི་
ཁུར་གྱིས་དུབ། དབང་ལྔའི་ནུས་པ་ཟད། དྲན་པའང་ཉམས་ལ་ཁད་
དུ་ཡོད་པས། སྐུལ་བ་པོ་རྣམས་ཀྱི་ཐུགས་བཞེད་ཡོངས་སུ་གང་དཀའ་
ཡང་། བླ་མའི་ཕྱིའི་རྣམ་ཐར་གྱི་ཆ་ཤས་ཤིག་ཏུ་བརྩིས་ན་ཉེས་པ་མེད་
སྙམ་མོ། །
ཐོས་པས་ཤེས་བྱའི་མཐའ་རྒྱ་མ་ཆོད་ཅིང་། །
བསམ་པས་རང་སེམས་གཡག་རྒོད་མ་བཏུལ་བ། །
རིགས་ལམ་ཕྲ་མོའི་ནགས་སུ་ཅ་ཅོ་ཅན། །
ནེ་ཙོའི་སྤུན་ཟླ་ཁོ་བོས་འདི་སྐད་ཐལ། ། ། །



གངས་དཀར་བླ་མའི་མཚན་གྱི་འབྱུང་ཁུངས་དང་
སྐུ་རབས་གོང་མ་རྣམས་ཀྱི་གནས་ཚུལ།
བོད་ཀྱི་ཡུལ་དུ་སྙན་གྲགས་ལྡན་པའི་གངས་རི་ཆེན་པོ་བཞི་ཡོད་
པའི་ནང་གི་ཤར་སྦས་ཡུལ་གངས་དཀར་ནི་ཉག་ཆུ་དང་རྒྱལ་མོ་དངུལ་ཆུ་
གཉིས་ཀྱི་བར་ཤར་མི་ཉག་རིང་མོའི་ལྟེ་བ་དར་རྩེ་མདོ་དང་ཐག་ཉེར་ཡོད་
ཅིང་། དར་རྩེ་(རྩི་)མདོ་ཞེས་པ་མི་ཉག་སྐད་དེ། དར་ནི་གོས་དར་
དང༌། རྩི་ནི་སྨན་གྱི་དོན་ཡིན་པས། རྒྱ་བོད་བར་གོས་དར་དང་སྨན་
རྩྭ་བརྗེ་རེས་བྱ་བའི་མདོ་ཡིན་པས་དེ་སྐད་ཟེར། གངས་དཀར་རི་བོ་
མཚོ་ངོས་ནས་བརྩིས་ན་སྤྱི་ཁྲུའམ་སྨི་བདུན་སྟོང་བརྒྱད་བརྒྱ་ཡོད། རྒྱལ་
ཁབ་བཅུ་ལྷག་གི་ཚན་རིག་པ་དང་རི་འཛེག་པ་རྣམས་འཛེགས་མྱོང་ཞིང་
འཛམ་གླིང་ནའང་སྙན་གྲགས་ཡོད་པའི་རི་ཞིག་ཡིན་པར་མ་ཟད། སློབ་
དཔོན་པདྨ་འབྱུང་གནས་དང་། མཁའ་འགྲོ་ཡེ་ཤེས་མཚོ་རྒྱལ་སོགས་ཀྱི་
ལུང་གིས་ཡང་ཡང་ཟིན་པ་དང་། སྒྲུབ་ཕུག་དང་གནས་ཁྱད་འཕགས་
ཤིན་ཏུ་མང་། རྗེ་བཙུན་སྒྲོལ་མའི་གནས་ཀྱི་ཉེ་སྐོར་སྲ་མཁྲེགས་བྲག་
ལས་གྲུབ་པའི་སྒྲོལ་མ་ཉེར་གཅིག་གི་སྐུ་རང་བྱོན་དུ་ཡོད་པ་དང༌། རྡོ་རྗེ་
ཕག་མོའི་གནས་སུ་བྲག་གི་ངོར་སངས་རྒྱས་སྟོང་སྐུ་རང་བྱོན་ལྷམ་མེར་
བཀྲ་ཡོད་པ་དང༌། ཕག་མོའི་སྐུ་དང་སྔགས་ཕྲེང་ཕྱག་མཚན་རྣམས་
14



，
འབུར་དུ་དོད་པ། རྒྱ་གར་གྲུབ་ཆེན་བརྒྱད་ཅུ་རྗེ་འབངས་ཉེར་ལྔ། ་ ལྷ་
ལུང་དཔལ་རྡོར། ཀརྨ་པ་སྐུ་རབས་མང་པོ་སོགས་ཀྱི་ཕྱག་ཞབས་ཀྱི་རྗེས་
ལ་སོགས་པ་གྲུབ་རྟགས་ཀྱིས་ཡོངས་སུ་གང་བ། གཞན་ཡང་རྣལ་འབྱོར་
གྱི་དབང་ཕྱུག་ཞིག་པོ་གཉིས་མེད་རྡོ་རྗེ། ། གྲུབ་པའི་དབང་ཕྱུག་ཀུན་
དགའ་རྒྱལ་མཚན། གྲུབ་ཐོབ་ཐང་སྟོང་རྒྱལ་པོ་སོགས་གྲུབ་ཆེན་མང་
པོས་ཞབས་ཀྱིས་བཅགས་ཤིང་རྫུ་འཕྲུལ་གྱི་བཀོད་པ་དུ་མས་བྱིན་གྱིས་
བརླབས་པའི་གནས་ཆེན་དེར། - ་རབ་སྟོང་ཚར་སྒང་གི་གྲུབ་ཐོབ་རྣམ་
གསུམ་གྱི་ཡ་གྱལ། ། དཔལ་ཨ་ར་ཆོས་རྗེ་ཉི་མ་རྒྱལ་མཚན་གྱིས་དུས་་་
རབས་བཅུ་གསུམ་པའི་དཀྱིལ་བོད་རབ་བྱུང་བཞི་པའི་སྨད་ཙམ་ལ་སྒྲུབ་
ཁང་ཆུང་ངུ་ཞིག་བཏབ། རྗེས་སུ་ཨ་ར་ཆོས་རྗེའི་དབོན་བླ་མ་གྲགས་
པའི་དཔལ་གྱིས་རང་གི་བླ་མའི་སྒྲུབ་ཁང་དེ་རྒྱ་ཆེ་རུ་བསྐྱེད་ནས་རི་ཁྲོད་ལྟ་
བུ་ཞིག་བཞེངས་པས། མཚམས་བསྙེན་སྒྲུབ་མཛད་མཁན་དང་ཕྱག་
དང་སྐོར་བ་བྱེད་མཁན་མང་དུ་འཕེལ་བས། རི་ཁྲོད་དེར་གངས་དཀར་
དགོན་ཞེས་དང༌། བླ་མ་གྲགས་པའི་དཔལ་ལའང་གངས་དཀར་བླ་མ་
ཞེས་པའི་མཚན་ཐོབ་པ་དེ་ནི་གངས་དཀར་བླ་མའི་སྐུ་རབས་ཐོག་མ་ཡིན་
ནོ། ། ་་
གངས་དཀར་བླ་མ་གྲགས་པའི་དཔལ་ནི་རབ་བྱུང་བཞི་པའི་ལྕགས་
སྤྲེལ་ལོར་(༡༢༦༠ལོར་)བལྟམས། དགུང་ལོ་ཉེར་དྲུག་པ་རབ་བྱུང་ལྔ་
པའི་ ཤིང༌ བྱ་ལོར་(༡༢༨༥ལོར་）གངས་ དཀར་ སྒྲུབ་ སྡེ་ འདི་ བཏབ།
ཁོང་ནི་གྲུབ་ཐོབ་ཀརྨ་པཀི་ཁམས་དང་འཇང་ཡུལ་ཀུན་ཏུ་བྱོན་ནས་སྒྲུབ་
བརྒྱུད་ཀྱི་བསྟན་པ་རྒྱ་ཆེར་སྤེལ་ཞིང་། ཁམས་ཀྱི་གྲྭ་པ་བློ་རྣོ་བ་ལྔ་བརྒྱ་
བསྡུས་ཏེ་འཆད་ཉན་མཛད་པའི་དུས་ཀྱི་མཁས་གྲུབ་གཉིས་ལྡན་གྱི་སློབ་མ་
15



མཆོག་ཏུ་གྱུར་པ་ཞིག་ཡིན།
སྐུ་རབས་གཉིས་པ་རྨ་སེ་སྟོན་པ་རིན་ཆེན་བཟང་པོ་ནི་རབ་བྱུང་ལྔ་
པའི་མེ་སྦྲུལ་ལོར་(༡༣ ༡༧ལོར་) ཤར་མི་ཉག་རིང་མོར་རྨ་སེའི་རིགས་སུ་
སྐུ་བལྟམས། བླ་མ་བསོད་ནམས་རྒྱལ་མཚན་གྱི་དྲུང་དུ་རབ་ཏུ་བྱུང་།
དབང་ གདམས་ངག་ མང་ པོ་ཞུས། བླ་ མ་ སྙིང་ པོ་ རྒྱལ་ མཚན་དང༌།
འཇམ་དབྱངས་ཡེ་ཤེས་རྡོ་རྗེ་སོགས་མི་ཉག་མཁས་གྲུབ་མང་པོར་ཟབ་ཆོས་
གསན། དགུང་ལོ་བཅོ་བརྒྱད་པ་རབ་བྱུང་དྲུག་པའི་ཤིང་ཁྱི་ལོར་་་་་
(༡༣ ༣ ༤ལོར་)བླ་མ་འཇམ་དབྱངས་ཡེ་ཤེས་རྡོ་རྗེའི་རོགས་རམ་ཞལ་་
བཀོད་འོག་དབུས་གཙང་དུ་གྲྭ་སྐོར་བྱོན། ལམ་བར་རྗེ་རང་བྱུང་རྡོ་རྗེ་
གོང་མའི་ཕོ་བྲང་ནས་ཡར་བྱོན་པ་དང་མཇལ། དབུས་ལྷ་ལྡན་གྱི་བར་
ཕྱག་ཕྱིར་འབྲངས། རྗེའི་སྤྱན་སྔར་རྗེ་ཉིད་ཀྱི་གསུང་ཟབ་མོ་ནང་དོན་རྩ་
འགྲེལ་སོགས་བཀའ་རྒྱུད་པའི་ཟབ་ཆོས་མང་དུ་གསན། དེ་ནས་དབུས་
གཙང་ གི་ གདན་ ས་ གསང་ཕུག སྙེ་ ཐང་། གནས་རྙིང་། ཞྭ་ལུ།
སྣར་ཐང་། ཇོ་ནང་། འབྲི་གུང་། འབྲུག་པ། ས་སྐྱ་བཅས་སུ་གྲྭ་
སྐོར་མཛད། རྗེ་བུ་སྟོན་རིན་པོ་ཆེ། ཇོ་ནང་ཀུན་མཁྱེན། ས་སྐྱའི་
མཁན་ པོ་ དབང་ ཕྱུག་ དཔལ་ སོགས་ ལ་ རིས་ མེད་ ཀྱི་ ཆོས་ འབྲེལ་ ཞུས།
དབུས་གཙང་དུ་ལོ་བཅོ་ལྔ་ལྷག་བཞུགས་རིང་ཇོ་ནང་ཀུན་མཁྱེན་བླ་མ་
གཙོ་བོར་བསྟེན་ནས་དུས་འཁོར་བསྙེན་སྒྲུབ་དང༌།- སྦྱོར་དྲུག་གི་ཉམས་
ལེན་བཅས་མཛད་དེ་ལོ་བཅུ་གཉིས་བཞུགས། ཇོ་ནང་པར་བུ་ཆེན་
བཞིར་གྲགས་པའི་ནང་། རྨ་སེ་སྟོན་པ་ནི་བུ་ཆེན་གཙོ་བོ་ཡིན། མར་
འབྱོན་ལ་ཉེ་བ་ན་རྟོགས་ལྡན་ཏྲེ་བོ་པའི་དྲུང་དུ་རྡོ་རྗེ་རྣམ་འབྱོར་མའི་ཆོས་
སྐོར་ཆ་ཚང་སྒྲུབ་ཐབས་ཆ་ལག་བཅས་ཞུས། བླ་མས་ཟངས་དམར་ལས་
16



，
བཞེངས་པའི་བྱམས་སྐུ་བྱིན་ཅན་ཞིག་གནང་བས་རྟེན་འབྲེལ་ལེགས་པར་
འགྲིགས། དགུང་ལོ་སོ་དྲུག་པ་རབ་བྱུང་དྲུག་པའི་ཆུ་འབྲུག་ལོར་་་་་
（༡༣༥༢ལོར་)རབ་སྒང་དུ་ཚུར་བྱོན། བསམ་འགྲུབ་རིན་ཆེན་གླིང་དུ་
བཞུགས། འཚོ་བ་བསོད་སྙོམས་ལ་བསྟེན། གདན་གཅིག་མའི་བརྟུལ་
ཞུགས་ཀྱིས་འཆད་ཉན་ལེགས་པར་མཛད་དེ་བུ་སློབ་བསྐྱངས། ལས་
འབྲས་ཀྱི་ཆོས་བཤད་ཞིབ་རྒྱས་ཀྱིས་སྐྱེ་བོ་མ་ལུས་པར་བླང་དོར་གྱི་མིག་
འབྱེད་པར་མཛད་སྒོ་དང་ལྡང་གི་འཁྲུག་པ་བསྡུམས། ར་ཏི་དར་རྒྱས་
གླིང་གསར་དུ་བཏབ། གདན་སའི་ཁུར་སློབ་དཔོན་ཤཱཀྱ་དཔལ་ལ་་་་
གནང་།
དགུང་ལོ་ང་དྲུག་པར་ཕེབས་པ་རབ་བྱུང་དྲུག་པའི་ཆུ་བྱི་ལོ་་་་་་
(༡༣༧༢ ལོ་)ལ་གཟིམ་ལམ་དང་གང་ཅིར་རྟེན་འབྲེལ་བཟང་པོ་གཟིགས་
ནས། ཤར་མི་ཉག་རིང་མོའི་དབུས། འབོ་གངས་དཀར་རི་བོ་དང་རྟ་
པ་ཉིན་ལམ་གཅིག་གིས་ཆོད་པའི་སར་བོད་གནའ་ཡི་རིགས་རྒྱུད་ལས་
མཆེད་པའི་རྨུ་རྒྱུ་ཁྲོ་འཛི་ལུང་པའི་འདུས་མདོར། རྒྱབ་རི་གར་མིའི་སྐེད་
པར་དཔལ་འཁོར་ལོ་བདེ་མཆོག་གི་གནས་སུ་རབ་བྱུང་དྲུག་པའི་ཆུ་བྱི་
ལོར་(༡༣༧༢ལོར་)དགོན་བཏབ་པ་དེར་ཐོག་མར་དགོན་གྱི་མིང་ཡང་
དགོན་ཞེས་དང་རྗེས་ནས་རྨ་སེ་དགོན་ཁམས་གསུམ་གྲགས་བདེ་ཆེན་གླིང་
ཞེས་རླུང་ལྟར་གྲགས་སོ། ། རྗེས་སུ་དགོན་འདིར་རྒྱུན་བཞུགས་མཛད་
ཅིང་། བཤད་ གྲྭ་ དང་ སྒྲུབ་ གྲྭ་ བཙུགས། བསྟན་ པ་ ཤིན་ ཏུ་ རྒྱས།
རྒྱུན་བཞུགས་ཀྱི་སློབ་ཚོགས་ཀྱང་དྲུག་བརྒྱ་ལྷག་ཙམ་དུ་འཕེལ། གངས་
དཀར་དགོན་རྙིང་ དང་། རྨ་སེ་དགོན་གཉིས་ཀྱི་ བདག་ པོར་ མཛད།
རྒྱུན་དུ་ཐུགས་དམ་མཛད་ཀྱིན་བཞུགས། །
17



་
དགོན་བཏབ་ནས་ལོ་བཞི་པ་ཤིང་ཡོས་ལོར་(༡༣༧༥ལོར་》རྗེ་ཀརྨ་
པ་རོལ་པའི་རྡོ་རྗེ་གོང་མའི་ཕོ་བྲང་ནས་འདིར་ཕེབས། རབ་སྒང་བར་
ཕྱག་ཕྱིར་བྱོན། ། རབ་སྒང་གི་འཁྲུག་པ་མང་པོ་བསྡུམས། མི་ཉག་བ་
རྣམས་ལ་ཆོས་སྦྱིན་བསྩལ། རྨ་སེ་སྟོན་པས་ལོ་ཙཱ་མཛད། རྗེ་ཀརྨ་པ་
ཟླ་བ་གཉིས་ལྷག་བཞུགས་རིང་ཞབས་ཞུ་ལེགས་པར་བསྒྲུབས། ཀརྨ་པ་
ཡར་ཕེབས་ལ་ཉེ་བ་ན། གོང་མའི་ཕོ་བྲང་ནས་བསྣམས་པའི་རྟེན་བྱིན་
ཅན་ཕལ་མོ་ཆེ་ཁོང་ལ་གནང་། ད་ནི་ཁྱེད་ཡང་དགོན་དུ་(རྨ་སེ་དགོན་)
མྱུར་དུ་བྱོན་ལ། སྒྲུབ་པ་དེམ་པོར་མཛོད་ཅེས་གདམས། ཀརྨ་པ་་
ཕེབས་རྗེས་རྨ་སེ་དགོན་དུ་མཚམས་བསྙེན་སྒྲུབ་ཁོ་ནར་འབད། དགུང་
ལོ་རེ་བདུན་དུ་ཕེབས་པ་རབ་བྱུང་དྲུག་པའི་ཆུ་ཕག་ལོར་(༡༣༨༣ལོར་)
ཟླ་བ་བཅུ་གཅིག་པའི་ཚེས་ཉི་ཤུའི་ཐོ་རངས་ལ་སྐུ་གཤེགས་པ་ཡིན་ནོ། །
རྨ་སེ་རྟོགས་ལྡན་བློ་གྲོས་རིན་ཆེན་ནི་མི་ཉག་གྷ་ཡི་ཡུལ་དེང་སང་
མཚོ་སྔོན་སྐྱེ་རྒུ་མདོའི་མི་ཡིན་ཞིང་། (སྐྱེ་རྒུ་མདོ་ནི་མི་ཉག་སྐད་དེ་ཆུ་བོ་
འདུས་མདོའི་མིང་ཡིན། མི་ཉག་སྐད་ངོ་མར་ཅུ་སྔོན་འདུས་ཟེར།) རབ་
བྱུང་དྲུག་པའི་མེ་སྟག་ལོར་(༡༣༨༦ལོར་)འཁྲུངས། རྗེ་དེ་བཞིན་་་་
གཤེགས་པའི་ཐུགས་སྲས། སྒྲུབ་བརྒྱུད་བསྟན་པ་སྤེལ་བར་མཛད་རྗེས་
ཤིན་ཏུ་ཆེ་བ་ཞིག་སྟེ་རྨ་སེ་སྟོན་པ་འདས་རྗེས་ལོ་བཞི་པར་འཁྲུངས་པས་
གདུང་རིགས་འདྲ་བ་ཙམ་ལ་འཁྲུལ་བར་མི་བྱའོ། །
སྐུ་རབས་གསུམ་པ་ཀརྨ་ཆོས་ཀྱི་འོད་ཟེར་དང་། སྐུ་རབས་བཞི་
པ་ཀརྨ་ཀུན་དགའ་དཔལ་གྱི་བར་བསྟན་པ་ཤིན་ཏུ་རྒྱས་ཀྱང་། སོག་ཨོ་
རོད་ཚོ་བཞིའི་དམག་ངན་མཚོ་སྔོན་དང་ཁམས་ཕྱོགས་སོགས་སུ་བཙན་
འཛུལ་བྱས་ཤིང་རྗེས་འཇང་ཡུལ་དུ་འཛུལ་བའི་སྐབས་སུ་ཤར་མི་ཉག་རིང་
18



L
.
མོར་ཐེངས་མང་འཛུལ་ཏེ་གྲོང་ཚོ་མང་པོ་གསོད་སྲེག་འཕྲོག་གསུམ་གྱིས་རྩ་
བརླགས་དང་། མི་ཉག་གི་ཀར་བསྟན་མ་ལུས་དམིགས་མེད་དུ་བརླགས་
པར་བརྟེན་རྨ་སེ་དགོན་འདིའང་བརླགས་ཏེ་དགེ་འདུན་པ་ཉུང་ལ་དགོན་
པ་ཞིག་རལ་དུ་གྱུར། མི་ཉག་གི་ཡུལ་དུ་སངས་རྒྱས་ཀྱི་བསྟན་པ་ཉམས་
ཤིང་། རིག་གནས་ཀྱི་འཆད་ཉན་ཡང་གཏན་ནས་ནུབ་སྟེ། ལོ་སུམ་
བརྒྱ་ཙམ་གྱི་རིང་མུན་ནག་ཏུ་གྱུར། སྐུ་རབས་ཀྱང་བར་སྐབས་ཆད་པའི་
རྗེས་སུ་དུས་རབས་བཅུ་བདུན་པ་རབ་བྱུང་བཅུ་གཅིག་པའི་མཇུག་ཙམ་ལ་
རྒྱལ་མོ་ཚ་བ་རོང་དུ་འཁྲུངས་པའི་ཀརྨ་བདེ་གཤེགས་སྐུ་རབས་ལྔ་པར་
བརྩིས་ན། དགུ་རོང་རྫོང་ཤར་ཁ་རོང་དུ་འཁྲུངས་པའི་ཀརྨ་བྱང་ཆུབ་
བསྟན་འཛིན་སྐུ་རབས་དྲུག་པ། དེང་སང་ཤིས་ཁྲང་ཁོངས་ཀྱི་འབོ་ལོག་
ཡུལ་དུ་འཁྲུངས་པའི་ཀརྨ་འཇིགས་མེད་སྐུ་རབས་བདུན་པ། དགོན་
པའི་ཉེ་སྐོར་རྨུ་རྒྱུ་ཞག་ར་ཚང་སར་འཁྲུངས་པའི་ཀརྨ་ཚེ་རིང་དབང་པོ་སྐུ་
རབས་བརྒྱད་པ། རབ་བྱུང་བཅོ་ལྔ་པའི་ལྕགས་ཡོས་ལོར་འདས་་་་་་
(༡༨ལེ༢ལོར་)བྲག་ནག་རྩར་འཁྲུངས་རྒྱུའི་ཞལ་ཆེམས་བཞག སྐུ་་
རབས་དེ་དག་གིས་གངས་དགོན་རྙིང་པ་གཙོ་བོར་བསྐྱངས་པ་ལས་རྨ་སེ་
དགོན་ནི་འདུ་ཁང་ཞིག་རལ་ཞིག་དང་། ཕྱག་དྲུག་ཁང་དུད་དྲེག་གིས་
ནག་ཐིང་ངེར་གྱུར་པའི་རྙིང་ཧྲུལ་ཞིག་ལས་མེད་ཅིང་། བཤད་གྲྭ་སོགས་
ནི་བཙུགས་མ་མྱོང་ངོ༌། །
དེ་ནས་བདག་གི་རྩ་བའི་བླ་མ་རྗེ་ཐམས་ཅད་མཁྱེན་པ་འགྲན་པའི་
ཟླ་ཐམས་ཅད་དང་བྲལ་བ་ཀརྨ་བཤད་སྒྲུབ་ཆོས་ཀྱི་སེང་གེ་ཉིད་བྱོན་ནས།
རྨ་སེ་དགོན་རྨང་ནས་གསར་དུ་བཞེངས། བཤད་གྲྭ་དང་སྒྲུབ་གྲྭ་་་་
བཙུགས། མི་ཉག་མུན་པའི་གླིང་དུ་བསྟན་པའི་སྒྲོན་མེ་སྦར། རིག་



གནས་ཀྱི་པད་ཚལ་ཀུན་ནས་རྒྱས་པར་མཛད། རྒྱལ་ཁབ་ཕྱི་ནང་གི་མི་
རིགས་དང་ཆོས་ལུགས་རིས་མེད་ཀྱི་ཡོན་ཏན་ཅན་རྣམས་པདྨའི་མཚོ་ལ་
ངང་པ་ལྟར་འཁོར་བར་གྱུར། * དགོན་པའི་མིང་ཡོངས་གྲགས་སུ་ཁམས་
གསུམ་གྲགས་དགོན་ཞེས་གྲགས། སྤྱིར་བདག་གི་བླ་མ་ནི་སྐུ་རབས་དགུ་
པར་བརྩིས་ན་བདེ་མོད། བླ་མ་མཆོག་ཉིད་ཀྱི་ཞལ་བཞེས་དང་བསྟུན་
ནས་སྐུ་རབས་ལྔ་པར་བྱས་ནས་བྲིས་ཡོད། དེང་སང་ཁམས་གསུམ་་
གྲགས་དགོན་གཙོ་བོར་གྱུར་ཀྱང་། གངས་དཀར་སྤྲུལ་སྐུའི་མཚན་འབོ་
གངས་དཀར་དགོན་རྙིང་ལ་བརྟེན་ནས་ཐོབ་པ་ཡིན་ནོ། །
ར་
+
+



སྐུ་བལྟམས་པའི་ཡུལ་གྱི་ཆེ་བ་བརྗོད་པ་དང་
མི་ཉག་གི་གནས་ཚུལ།
འབོ་གངས་དཀར་དགོན་པའི་མཆོག་སྤྲུལ་སྐུ་རབས་ལྔ་པ་རྗེ་རྡོ་རྗེ་
འཆང་མཚན་བརྗོད་པར་དཀའ་བ་ཀརྨ་བཤད་སྒྲུབ་ཆོས་ཀྱི་སེང་གེ་ཞེས་
སྙན་གྲགས་ཀྱི་བ་དན་འཛམ་གླིང་ན་ལྷབ་ལྷུབ་ ཏུ་གཡོ་བ་གང་དེའི་སྐུ་
བལྟམས་པའི་ཡུལ་ནི་འཛམ་གླིང་ས་ཡི་ལྟེ་བ་འཕགས་ཡུལ་རྡོ་རྗེ་གདན་གྱི་
བྱང་གི་ཕྱོགས་དཔག་ཚད་བརྒྱ་ཕྲག་འགའ་འདས་པའི་སར་རི་ནག་པོ་དགུ་
བརྒལ་བའི་ཕ་རོལ་དུ་གངས་ཀྱི་སྟོད་གཡོགས་འཆང་བའི་ས་འཛིན་གངས་
རིན་པོ་ཆེ་ཏི་སེ་དང་ཇོ་མོ་གངས་དཀར། འབོ་གངས་དཀར། རྨ་རྒྱལ་
སྤོམ་ར་སོགས་གནམ་གྱི་ཀ་བ་འདྲ་བ་མང་པོས་ལྕགས་རི་ལྟར་བསྐོར་ཞིང་།
མཚོ་མ་དྲོས་པ་དང་། མཚོ་ཁྲི་ཤོར་རྒྱལ་མོ། མཚོ་སྐྱ་རིང༌། མི་ཉག་
མཚོ་རིང་སོགས་གནམ་སྔོན་ཞུན་མ་ས་ལ་འཁྱིལ་བ་ལྟ་བུས་ཕྱོགས་ཀུན་ཏུ་
བརྒྱན་པ། འབྲོང་དང་། ཁ་དཀར་རྐྱང༌། གནའ་བ། རྒོ་བ་་་
སོགས་རི་དྭགས་ཀྱི་ཁྱུ་ནམ་མཁའི་སྐར་ཚོགས་ལྟར་ཅི་དགར་རང་དབང་དུ་
རྒྱུ་ བ། ལྷ་ བྱ་ གོང་ མོ་ དང་། བྱ་ དཀར། ཆུ་ བྱ་ ངང་ པ་ དང་།
འཇོལ་མོ། ཁུ་བྱུག་སོགས་ཀྱིས་གླུ་དབྱངས་སྙན་མོས་མི་ཀུན་དགའ་བར་
བྱེད་པ། ས་འོག་ན་གསེར་དངུལ་ཟངས་ལྕགས་སོགས་རིན་ཆེན་གཏེར་



ཁ་རྫོགས་མཐའ་མེད་པ་དང༌། ཆུ་ཤེལ་རྡོ་རྗེ་ཕ་ལམ་སོགས་ནོར་བུ་རིན་
ཐང་ཆེ་བའི་གཏེར་ཁས་ཀུན་ཏུ་ཁྱབ་པ། ཐང་ཤིང་དཀར་དམར་དང་
སྒྲོན་ཤིང་། སྟག་མ་ཤིང་སོགས་འཇིག་རྟེན་ན་མཆིས་དགུའི་ཤིང་སྣ་
གཅིག་ཏུ་འཛོམས་པའི་ནགས་ཚལ་གྱིས་ཡོངས་སུ་ཁེངས་པ། . སྤང་་་་
ལྗོངས་ཡངས་པ་ཐོག་མཐའ་ལྟར་མི་མངོན་པའི་སྟེང་ན། མེ་ཏོག་སེར་
ཆེན་དང་། ཨུག་ཆོས་མེ་ཏོག མེ་ཏོག་ལུག་མིག མེ་ཏོག་གངས་ལྷ་
སོགས་ཀྱིས་མཛེས་རྩལ་འགྲན་པ། ནགས་ཚལ་དང་སྤང་ལྗོངས་དེ་དག་
ལ་དབྱར་རྩྭ་རྒུན་འབུ་དང་། རུ་རྟ། ལྕམ་རྩ་སོགས་སྨན་རིགས་སྣ་
ཚོགས་ཀྱིས་གང་ཞིང་དྲི་བཟང་ཀུན་ཏུ་འཐུལ་བ། འབྲི་གཡག་རྟ་ལུག་
སོགས་བདག་ཏུ་བཟུང་བའི་སྒོ་ཕྱུགས་ནི་ཁྱུ་དང་ཁྱུ་བྱས་ནས་ཕྱོགས་མཐའ་
དག་ཏུ་བག་ཡངས་སུ་རྒྱུ་བ། དེར་གནས་བཅས་པའི་མི་རྣམས་ཀྱང་ཕན་
ཚུན་སེམས་མཐུན་ཞིང་། ལས་ལ་སྤྲོ་བ། གླུ་གར་རྩེད་འཇོ་ལ་དགའ་
ཞིང་། གཟུགས་མཛེས་པ། རིག་པའི་གནས་ལ་མཁས་ཤིང་། དམ་
པའི་ ཆོས་ ལ་ དད་ པ་ ཅན། མཐའ་ བཞིའི་ རྒོལ་ ངན་ བཏུལ་ ཅིང་།
དམག་འཐབ་ཀྱི་ལས་ལ་མཁས་པ་དེ་ལྟ་བུའི་མི་རིགས་དཔའ་བོ་ཞིག་འཚོ་
ཞིང་གནས་ཡོད་པ་དེ་ལ་བོད་ཅེས་འཛམ་གླིང་ན་ཡོངས་སུ་གྲགས། སྨྲས་
གངས་ཀྱི་མུ་ཁྱུད་དར་དཀར་ཡོལ་བ་བྲེས། །
གཡའ་དང་སྤང་རི་གླང་ཆེན་ཁྱུ་ཚོགས་འགྱིང་། །
ཉིན་དང་མཚན་མོར་ཉི་ཟླའི་རྣ་ཆ་འཛིན། །
རྩི་ཤིང་ནགས་ཚལ་རྨ་བྱའི་སྒྲོ་གདུགས་མཛེས། །
མཚོ་དང་མཚེའུ་གནམ་སྔོན་དྲས་པའི་གཞིར། །
22



-
ཀྲུང་ཀྲུང་ངང་ངུར་མགྲིན་པའི་རོལ་མོ་དཀྲོལ། །
ནེའུ་གསེང་གཡུ་ཡི་མེ་ལོང་དྭངས་པའི་ངོར། །
རྐྱང་དང་དགོ་བ་འབྲོང་གིས་གོམ་སྟབས་བསྒྱུར། །
ལུག་ཁྱུ་མུ་ཏིག་དྲ་བ་དྲ་ཕྱེད་དབུས། །
རྟ་ཟོག་ནོར་བུའི་ཕྲ་ཚོམ་ལྷམ་མེར་བ། །
སྦྲ་གུར་སྐར་ཚོགས་ས་ལ་འཕོས་འདྲའི་ནང་། །
ཡ་རབས་སྐྱེ་བོ་དགའ་བའི་འཛུམ་མདངས་རྒྱས། །
ལང་ཚོའི་དཔལ་གྱིས་དྲེགས་པའི་གཞོན་ནུ་མ། །
ནོར་བུའི་ཅོད་པན་དོ་ཤལ་མགུལ་རྒྱན་ཅན། །
གདུབ་ཀོར་དཔུང་རྒྱན་སིལ་སིལ་འཁྲོལ་བཞིན་པར། །
ཀུན་གྱི་ཡིད་ལ་དགའ་བའི་དཔལ་སྟེར་བ། ། ་ ་
ངུར་སྨྲིག་བླ་གོས་གསར་པའི་མཚམས་སྤྲིན་གཡོ། །
བསྙེན་པའི་བཟླས་བརྗོད་བུང་བའི་གླུ་དབྱངས་སྙན། །
དམ་ཆོས་བདུད་རྩིའི་གྲུ་ཆར་སིག་སིག་བབས། །
་ དཔྱིད་ཀྱི་དཔལ་འདི་ལྷ་ཡུལ་ལས་ཀྱང་སྐྱིད། །
ཅེས་ཀྱང་ཐལ་ལོ། །
བོད་འདི་ལ་གནའ་སྔ་མོར་བོད་མིའུ་རིགས་དྲུག་ཏུ་གྲགས་པའི་ནང་
ལྡོང་གི་རིགས་བརྒྱུད་ལས་མཆེད་པའི་མི་ཉག་ནི་བོད་ཆོལ་ཁ་གསུམ་དུ་
གྲགས་པའི་ནང་མདོ་སྟོད་སྨད་ཀྱི་ཆོལ་ཁ་གཉིས་སུ་ཕྱེད་དུ་བརྐྱངས་ནས་
ཆགས་ཤིང་། བྱང་དུ་སོག་པོ། ལྷོར་འཇང༌། ཤར་རྒྱ་ནག་དང་་
འབྲེལ་ལ། མི་ཉག་དང་མི་ཉག་ཆེན་པོར་ཞེས་གྲགས་པ་ཡང་། མི་
ཉག་གི་དངོས་གཞིའི་ས་གནས་མི་ཉག་གྷ་སོགས་ལ་མི་ཉག་དང༌། མདོ་



སྟོད་ཁམས་ཀྱི་མི་ཉག་སོགས་མི་ཉག་ཆེན་པོ་ཡིན། འདིར་གྷ་ལ་བོད་ཀྱི་
ཡིག་རྙིང་རྣམས་སུ་སྒོ་དང་འགའ་སོགས་སྣ་ཚོགས་བྱུང་ཡང་འདི་མི་ཉག་
སྐད་ཡིན་པས་གྷ་བྱས་ན་ལེགས་པོ་འདུག སྤྱིར་མི་ཉག་གི་རྒྱལ་རབས་ལོ་
ཉིས་སྟོང་ལྷག་གི་སྔོན་ནས་བྱུང་ཡོད་པས། རྒྱལ་རབས་བཅུ་ཕྲག་མང་
པོར་སོང་ངེས་ཀྱང་། དཔྱད་གཞི་ཚད་ལྡན་མ་མཐོང་བས། གཏམ་
བརྒྱུད་ལ་ཡིད་རྟོན་དང་འོལ་ཚོད་ཀྱིས་ལག་སོར་གཡོ་བར་བྱེད་མ་སྤོབས།
རྒྱ་ནག་གོང་མ་སུང་གི་རྒྱལ་རབས་བཞི་པའི་ལག་ནས་གོང་མའི་དབང་ཆ་
བླངས་པ་ཚུན་གྱི་གནས་ཚུལ་ནི་རབ་བྱུང་དང་པོའི་ལོ་དྲུག་པ་ཆུ་སྤྲེལ་ལོར་
(༡༠༣ ༢ ལོར་)མི་ཉག་སི་ཧུ་རྒྱལ་པོས་གོང་མའི་རྒྱལ་ས་འཛིན། སི་ཧུ་
ཞེས་པ་མི་ཉག་སྐད་དེ། སི་ཉིན་མོ། ཧུ་མཚན་མོའི་དོན་ཡིན་པས།
ཉིན་མཚན་དུས་ཀུན་གྱི་རྒྱལ་པོ་ཞེས་རྒྱ་ནག་པས་གོང་མར་ཁྲི་ལོ་ཟེར་བ་
ལྟར། རྒྱལ་པོར་སྨོན་ཚིག་གིས་བསྟོད་པ་ཞིག་རེད། སྐབས་དེར་མེས་
རྒྱལ་བྱང་ ཤར་གྱི་རྒྱུ་དང་སོག་པོ་སོགས་ལ་དབང་བསྒྱུར། མདོ་སྟོད་
ཁམས་ཀྱི་ལྗང་སོགས་ཀྱང་ཕལ་ཆེ་བ་དབང་དུ་བསྡུས། གོང་མའི་རྒྱལ་
སར་ལོ་ཆིག་བརྒྱ་གོ་ལྔར་བཞུགས། མི་ཉག་རྒྱལ་རྒོད་རབས་དགུ་པ་རྡོ་
རྗེ་དཔལ་ཏེ་སོག་སྐད་དུ་ཤྲི་ཏུར་གོ་ཐུལ་ཀེན་ཧན་ཀན་རྒྱལ་སར་བཞུགས་
སྐབས། སོག་པོག་ ཏ་ རྒྱལ་ པོ་ ཆིང་ གེ་ སེང་ གིས་ བཙན་ འཛུལ་ བྱས།
དཔའ་ངར་ལྡན་པས་འགོག་རྒོལ་བྱས་མཐར་རབ་བྱུང་བཞི་པའི་མེ་ཕག་
ལོར་(༡༢༢༧ལོར་）སོག་བཙན་འཛུལ་དམག་གི་མཚོན་འོག་ཏུ་འདས།
རྒྱལ་པོ་རྡོ་རྗེ་དཔལ་གྱི་བཙུན་མོ་ན་ཚོད་གཞོན་ལ་གཟུགས་བྱད་མཛེས་པ་
སོག་སྐད་དུ་གུར་པུལ་ཅེན་གྲྭ་ཞེས་པ་དེ་ཆིང་གེ་སེང་གིས་བཙན་པོས་
བཤོས། བཙུན་མོས་འཁོན་ལན་སློག་ཕྱིར་སྲོག་དང་བསྡོས་ནས་དགྲ་
，
་
24



བོའི་རླིག་འབྲས་གཉིས་བཙིར་ནས། ལོ་དེའི་ཟླ་བ་བདུན་པའི་ཚེས་་
གཉིས་ལོ་ཆིང་གེ་སེང་ལྔ་ལམ་དུ་དྲངས། མོ་རང་ཉིད་ནག་ཆུར་ལྕེབས་
ནས་འདས་སོ། །དེ་ནས་བཟུང་མི་ཉག་གྷ་ཡི་རྒྱལ་རབས་མཇུག་རྫོགས། །
སྔོན་མི་ཉག་རྒྱལ་རྒོད་རབས་དྲུག་པའི་དུས་སུ། རྒྱལ་པོའི་དབོན་
ཞིག་རང་གི་འབངས་དང་བཅས་གཙང་མངའ་རིས་སྟག་སྡེ་སེང་གེ་ལུང་དུ་
སོང་ནས་གནས་གཞིར་བཟུང་། མི་ཉག་དཔོན་ ལྷ་བཙན་ལེགས་པ་་་
སོགས་རབས་འགའི་བར་བསྡད། རྗེས་སུ་མར་ཡོང་ནས་ས་སྐྱ་གྲགས་པ་
རྒྱལ་མཚན་གྱི་ཡོན་བདག་བྱས་ཏེ་རིམ་གྱིས་ས་སྐྱའི་ཡོན་བདག་གཙོ་བོ་
གཡོན་རུ་བྱང་པ་རྒྱལ་པོར་གྱུར་པ་སོགས་བྱང་པའི་གདུང་རབས་དང༌།
བྱང་པ་རྣམ་རྒྱལ་གྲགས་བཟང་གི་རྣམ་ཐར་སོགས་ལ་ཤིན་ཏུ་གསལ་ཡང་
ཡི་གེ་མང་བས་འཇིགས་ནས་འདིར་མ་བཀོད། དཔྱད་གཞི་དེ་དག་ཏུ་མི་
ཉག་རྒྱལ་པོར་རྒྱལ་རྒོད་ཅེས་པའི་མིང་འཁོད་པར་དཔྱད་ན། མི་ཉག་
རྒྱལ་རྒོད་ཅེས་པ་རྒྱལ་རབས་སྤྱིའི་མིང་ཡིན་པ་ལས་རྒྱལ་རབས་མཐའ་མ་
ཁོ་ནའི་མཚན་མིན་པར་མངོན། ་་
མི་ཉག་ཏུང་ཀུས་རྒྱལ་པོ་ཞེས་པ་མི་ཉག་སྐད་དེ། བོད་སྐད་ཀྱི་
དར་སྐུད་ཅེས་པའི་ཟུར་ཆག་ནས་ད་བར་མི་ཉག་སྐད་དུ་དར་སྐུད་ལ་ཏུང་
ཀུས་ཟེར། དར་སྐུད་དང་གོས་ཆེན་འབྱུང་ཁུངས་རྒྱ་ནག་ཡིན་སྟབས་
རྒྱུའི་གོང་མར་གྱུར་པ་ལ་ཏུང་ཀུས་རྒྱལ་པོར་བོས་པ་དོན་དང་ལྡན་པའི་
མིང་ཡིན། ཏོང་ཁུན་ནི་ཏུང་ཀུས་ཀྱི་ཟུར་ཆག་གོ ། མི་ཉོག་ཙ་མི་རྒྱལ་
པོ་ཞེས་པའང་མི་ཉག་སྐད་དེ། ཙ་ནི་ས་དང༌། མི་ནི་གནམ་གྱི་དོན་
ཡིན་པས། གནམ་སའི་བདག་པོའམ་གནམ་སའི་རྒྱལ་པོ་ཞེས་པའི་དོན་
ཡིན། དེའི་ཕྱིར་བོད་ཡིག་གི་འབྲུ་འགྲེལ་ སྣ་ ཚོགས་ བརྒྱབ་ པ་ དང་།
25



བརྡ་ལ་བརྟེན་ནས་མི་རིགས་གཞན་པའི་སྐད་དོན་ཐོག་ནས་འགྲེལ་བཤད་
བྱེད་པ་ནི་དོན་དངོས་དང་འབྲེལ་བ་མེད་པས་ངལ་བ་དོན་མེད་ཡིན་ནོ། །
ད་དུང་རྒྱལ་རྒྱུད་འགས་འབངས་འཁོར་བཅས་དབུས་གཙང་བརྒྱུད་བལ་
པོ་དང་རྒྱ་གར་ལ་སོང་ནས་གནས་གཞིར་བཟུང་བ། འབྲུག་པ་རྒྱལ་པོ་
དང་། འབྲས་ལྗོང་རྒྱལ་པོ་ཡང་མི་ཉག་ལས་མཆེད་པར་མངོན། མི་
ཉག་རྒྱལ་རིགས་གོང་མའང་བྱས་མྱོང་བའི་སྟོབས་ཤུགས་ཆེན་པོ་དེ་དང༌།
མཚོ་སྔོན། ཀན་སུའུ། སི་ཁྲོན་བཅས་ས་རྒྱ་འདི་འདྲ་རྒྱ་ཆེན་པོ་ཞིག་
ཏུ་གནས་པའི་མི་ཉག་གི་མི་འདི་འདྲ་མང་པོ་དེ། “ ད་ལྟ་གང་དུ་སོང་བ་
རེད་ཅེ་ན། མཚོ་སྔོན་དང་། ཀན་སུའུ་སོགས་སུ་སྐུ་འབུམ་དགོན་པར་
མི་ཉག་ཁང་ཚན་ཡོད་པ་དང་། སྐུ་འབུམ་གདན་ཁྲིའི་ཐོག་མི་ཉག་་་་
མཁས་དབང་མང་པོ་བཞུགས་མྱོང་བར་བལྟས་ན། བར་སྐབས་ཤིག་ལ་
མཚོ་སྔོན་དང༌ཀན་སུའུ་ སོགས་ལ་མི་ཉག་སྡེ་པ་དང་རིག་ གནས་ ཅན།
མི་ཉག་གི་སྐྱེས་ཆེན་དམ་པ་མང་དུ་ཡོད་པར་གསལ་ཡང་། སོག་པོ་་
དམག་ངན་ཕན་ཚུན་བར་གྱི་འཁྲུག་པ་དང༌། རྒྱ་སོག་བར་གྱི་འཁྲུག་པ།
བོད་དང་ཁ་ཆེ་བར་གྱི་འཁྲུག་པ་བཅས་ཀྱིས་མནར་ཞིང་ཁྱད་པར་སོག་པོ་
དམག་ངན་གྱིས་ཡུན་རིང་དབང་བསྒྱུར་ཐོག་ མི་ཉག་གི་མི་ཕལ་ཆེ་བ་
སོག་པོ། ཧོར། ཡུ་གུར། རྒྱུ། ཁ་ཆེ་སོགས་ཀྱི་རིགས་སུ་འགྱུར་
ཞིང་། སྐད་ཀྱང་ཕལ་ཆེར་ནུབ། དེང་སང་མི་ཉག་སྡེ་པ་ཐ་ཐོར་ཡོད་
པ་རྣམས་ལའང་མི་ནག་སྡེ་པ་ཟེར་བ་སོགས་སྨྲ་འབེབས་བྱེད། ད་ལྟ་
ཤིན་ཏུ་ཉུང་ངུ་ལས་ལྷག་མེད་ཅིང་། ། ཕམ་ཁ་ཁུར་བའི་དབང་གིས་སྔོན་
རྒྱ་ནག་མན་ཇུ་རིགས་ལ་གང་འོང་དེ་མི་ཉག་ལ་ཡོང་ཡོད་པ་འདྲ།
པ་ཁམས་ཀྱི་ཤར་མི་ཉག་རིང་མོ་ནི་ཉག་ཆུ་དང་རྒྱལ་མོ་དངུལ་ཆུའི་
་
26



བར་ཆགས་ཡོད་ཅིང་ས་ཐག་རིང་བས་སོག་པོ་གོང་མའི་དུས་སུ་གནོད་པ་
ཆེར་མ་བྱུང་ལ། རྒྱ་ནག་ཏཱ་མིན་གོང་མའི་དུས་ལའང་སངས་རྒྱས་བསྟན་
པ་དར་ཞིང་མི་ཉག་མཁས་པ་མི་ལྔ་དང༌། མི་ཉག་འཇམ་དབྱངས་་་་
གྲགས་པ་སོགས་ཀྱི་བཀའ་དྲིན་གྱིས་རིག་གནས་ཀྱི་འཆད་ཉན་ཡང་ཤིན་ཏུ་
དར། ཉག་རོང་དང༌། རྟའུ། མགར་ཐར། རྒྱལ་རོང་། ཉག་
ཆུ་ཁ། རྨི་ལི་བཅས་ལའང་མི་ཉག་གི་མི་མང་ཞིང་མི་ཉག་སྐད་གཙོ་བོ་
ཡིན། ད་ལྟ་ཡང་རྟའུ་དང་རྒྱལ་རོང་གི་ཆ་ཤས་ཤིག་ཏུ་མི་ཉག་སྐད་གཙོ་
བོར་སྤྱོད་ཀྱིན་ཡོད། དར་རྩེ་མདོ་ནི་ཁམས་མི་ཉག་གི་ལྟེ་བ་ཡིན་པར་མ་
ཟད། ཏཱ་མིན་གོང་མའི་དུས་ནས་མི་ཉག་གི་རྒྱལ་སར་གྱུར། རྒྱལ་པོའི་
མཚན་ལ་ལྕགས་ལ་རྒྱལ་པོར་བཏགས་ཤིང་ད་བར་རྒྱལ་རྒྱུད་མ་ཆད་པ་
ཡོད་ཅིང༌། རྒྱལ་པོའི་ཕོ་བྲང་གི་ལྕགས་རི་ཡང་ད་ལྟ་ཞིག་རོ་བསྡད་ཡོད།
ཁམས་མི་ཉག་ནི་བོད་མཁས་པ་འབྱུང་བའི་སྒོ་ལྟ་བུ་ཡིན་ཏེ། ཙ་མི་ལོ་ཙཱ་
བ་སངས་རྒྱས་གྲགས་ཇོ་བོ་རྗེ་བོད་ལ་མ་ཕེབས་སྔོན་རྒྱ་གར་དུ་བྱོན་ནས་ལོ་
ཉི་ཤུ་ལྷག་བཞུགས་ཤིང་། དཔལ་ནཱ་ལེནྡྲའི་མཁན་པོ་ཡང་ལོ་མང་མཛད་
དེ་འཕགས་ཡུལ་དུ་སྐུ་གཤེགས། གྱི་ལྗང་ལོ་ཙཱ་བས་མདོ་སྔགས་ཀྱི་ཆོས་
མང་པོ་བསྒྱུར་ཞིང་། ཁྱད་པར་དཔལ་ཡེ་ཤེས་ཀྱི་མགོན་པོའི་ཆོས་སྐོར་
རྣམས་བསྒྱུར་བས། གྲུབ་མཐའ་རིས་མེད་ཀུན་ལ་བཀའ་དྲིན་ཆེ་བར་
གྱུར། གཞན་ཡང་ཀྭ་འོད་མཆོག་གྲགས་སོགས་ལོ་ཙཱ་བ་དང་མཁས་
དབང་མང་པོ་བྱོན་མྱོང་བ་དང་། ད་ལྟ་དབུས་ཀྱི་འབྲས་སྤུངས་དགོན་
པར་མི་ཉག་ཁང་ཚན་ཞེས་པ་དེ་ཡང་ཁམས་མི་ཉག་རྣམས་ཀྱིས་བཙུགས་
པ་ཡིན་ཞིང༌། དགའ་ལྡན་ཁྲི་པ་དམ་པ་ཨ་མེས།： ཀླུ་འབུམ་སྟོང་་་་
འདུས་སོགས་བྱོན་ཡོད་ཅིང་། མི་ཉག་སྐྱོར་དཔོན་དང་སྨོན་རམས་པ་
27



དཀོན་མཆོག་བསྟན་འཛིན་སོགས་ཀྱང་ཁམས་མི་ཉག་གི་མི་ཡིན།།
དུས་རབས་བཅུ་དྲུག་པ་བོད་རབ་བྱུང་བཅུ་པའི་མཇུག་ཙམ་ན་སོག་
པོའི་དམག་ངན་གུ་ཤྲི་ཤོག་ཁས་ཁམས་བེ་རི་རྒྱལ་ པོར་རྒོལ་དུས་དང་།
བོད་སྤྱི་ལ་དབང་བསྒྱུར་ཆེད་དུ་གཙང་པ་རྒྱལ་པོར་རྒོལ་བ། གུ་ཤིའི་བུ་
ཆེ་བ་མཁའ་འགྲོ་བསྟན་སྐྱོང་གིས་ཡུན་ནན་འཇང་ལ་རྒོལ་བ་སོགས་ཀྱི་
སྐབས་སུ་མི་ཉག་ལ་ཐེངས་མང་འཛུལ་ཏེ་གྲོང་ཚོ་མང་པོ་བརླགས་ཤིང་།
མི་ཉག་གི་དགོན་པ་ཚང་མ་རྩ་བརླག་ཏུ་བཏང༌། རིག་གནས་སྦྱོང་བའི་
གོ་སྐལ་ཡང་གཏན་ནས་མེད་པར་གྱུར་ནས་མུན་པའི་གནས་ཤིག་ཏུ་གྱུར།
སྐད་ཀྱང་ཕལ་ཆེར་འགྱུར་ཞིང་། ད་ལྟ་མི་ཉག་སྐད་གཙང་མ་སྤྱོད་་་
མཁན་དར་མདོའི་ས་སྡེ་ཆུས་དང༌། དགུ་རོང་རྫོང་གི་ཐང་འགོའི་ཆུས་
གཉིས་ལས་ལྷག་མེད། །
སྔ་མོར་བོད་རྒྱལ་གླང་དར་དང་། ས་གླང་ལོར་(༩༢༩ལོར་)
འབངས་གྱེན་ལོག་སྐབས་སུའང་མི་ཉག་ཡུལ་གྱི་སངས་རྒྱས་བསྟན་པར་
གནོད་པ་བྱུང་མེད་ཅིང་། བཤད་སྒྲུབ་གྱི་བསྟན་པ་ཤིན་ཏུ་དར། བླ་
ཆེན་དགོངས་པ་རབ་གསལ་གཞོན་ནུའི་དུས་སུ། ་ མི་ཉག་གྷ་ལ་གོ་རོང་
སེང་གེ་གྲགས་ཀྱི་མདུན་འདུལ་བ་དང་། མི་ཉག་ལྷ་རྩེ་བྷིག་ཏིག་ལ་ཀཱ་
འོད་ མཆོག་ གྲགས་ མདུན་ ཕར་ ཕྱིན་ དང༌ མངོན་ པ་ གསན་ པ་ དང་།
ཁམས་ཀྱི་མི་ཉག་ཁུལ་དུ་ཡང་ཙ་མི་ལོ་ཙཱ་སོགས་དང་འདན་ཡུལ་གྱི་སྤྱི་ཏིའི་
སློབ་ མ་ མཁས་ པ་ ཡང་ མི་ ཉག་ པ་ མང་ པོ་བྱུང་ བ་ སོགས་ ཀྱིས་ གསལ།
ཁྱད་པར་ཁམས་ཀྱི་ཤར་མི་ཉག་རིང་མོར། སོག་པོ་གོང་མ་ནས་ཏཱ་མིན་
གོང་མའི་བར་དགོན་སྡེ་དང་། དགེ་འདུན་པ་མང་ལ། འཆད་ཉན་
སྒོམ་སྒྲུབ་ཤིན་ཏུ་དར་ཡང་། ་མན་ཇུ་གོང་མའི་དུས་སྟོད། དུས་རབས་
28



བཅུ་བདུན་པ་ཙམ་ནས་སོག་དམག་གིས་དགོན་སྡེ་རྩ་གཏོར་དང་གྲྭ་པ་
ཕལ་ཆེ་བ་དམར་བསད་བཏང་ནས་བསྟན་པ་ཉམས་ཤིང་རིག་གནས་ཀྱང་
ཤེས་མཁན་མེད་པར་གྱུར་ཏོ། །



སྐུ་བལྟམས་པ་དང་གཞོན་ནུའི་སྐབས།
སོག་པོ་གོང་མའི་དུས་སུ་བོད་ཀྱི་དབང་རིས་སུ་སྟོད་མངའ་རིས་
སྐོར་གསུམ། བར་དབུས་གཙང་རུ་བཞི། སྨད་མདོ་ཁམས་སྒང་དྲུག་
ཅེས་རླུང་ལྟར་གྲགས་པ་ལས། སྒང་ཐམས་ཅད་ཀྱི་མཆོག་དང་རབ་དང་
ཕུལ་དུ་གྱུར་པ་མི་ཉག་རབ་སྒང་ཞེས་དང༌། བོད་རྒྱལ་སྲོང་བཙན་སྒམ་
པོས་སྒོ་ཤར་རྒྱ་ནག་ལ་འཁོར་བའི་ལྷ་ཁང་བརྒྱ་རྩ་བརྒྱད་བཞེངས་པའི་
མཐའ་མའི་ལྷ་ཁང་འདིར་བཏབ་པས་ན་རབ་སྟོང་ཚར་སྒང་ཞེས་ཡོངས་སུ་
གྲགས་པ་འདི་ནི། མི་ཉག་ཉག་ཆུ་དང་། རྒྱལ་མོ་དངུལ་ཆུ་གཉིས་ཀྱི་
བར། ནུབ་བྱང་ནས་ཤར་ལྷོའི་ཕྱོགས་སུ་དར་དཀར་ཡུག་གཅིག་་་་་་
བརྐྱངས་པ་ ལྟ་བུ། ས་ གཤིན་པོ་མཐོང་ན་དགའ་བ་ཞིག་ཡོད་པ་དེ།
བོད་ཡུལ་དབུས་ཀྱི་ ཤར་ཕྱོགས་སུ་ཁེལ་བས་ ཤར་མི་ཉག་རིང་མོ་ཞེས་་
གྲགས། ཡུལ་དེའི་སྟོད་ལ་རྩྭ་ཆུ་འཛོམས་པའི་འབྲོག་ས་དང་། བར་ལ་
འབྲུ་རིགས་དང་མར་ཕྱུར་འཛོམས་པའི་རོང་མ་འབྲོག སྨད་ལ་འབྲུ་
རིགས་ སྣ་ ལྔ་ དང༌ ཤིང༌ ཐོག་ སྣ་ ཚོགས་ སྨིན་ པའི་ རོང་ ས་ ཡིན་ ཞིང་།
གནམ་གཤིས་དྲོ་གྲང༌སྙོམས་ལ། འདོད་ཡོན་ལོངས་སྤྱོད་འབེལ་ པོ།
མི་ རྣམས་ གཤིས་ རྒྱུད་ བཟང་ ཞིང༌ བླང་ དོར་ གྱི་ གནས་ ལ་ མཁས་ པ།
30



ཉམས་ཆུང་ལ་བརྩེ་ཞིང་བཙན་པོར་རྒོལ་བའི་སྙིང་སྟོབས་ཅན། ནང་
ཁུལ་མཐུན་སྒྲིལ་དམ་ཞིང༌། ཕན་ཚུན་རོགས་རམ་བྱེད་མཁན། གླུ་
གར་རྩེད་འཇོ་ལ་དགའ་ཞིང་ཆོས་ལ་དད་པ་ཅན་ཤ་སྟག་གོ །
དེའི་བར་གྱི་ཆ་རོང་འབྲོག་འདྲེས་མའི་ས་གནས་དེང་སང་ས་སྡེ་
ཆུས་ཞེས་པའི་ཁོངས་སུ་ས་ཡི་དགེ་བཅུ་ཚང་ཞིང་ཡུལ་གྱི་བཀོད་པ་ཕུན་
སུམ་ཚོགས་པའི་སར་ཁྱིམ་ཚང་ཁེར་རྐྱང་ཞིག་ཡོད་པ་གིལ་ཏི་བྲག་ནག་
ཚང་གི་ཁྱིམ་དུ། ཡབ་བྲག་ནག་འཕྲིན་ལས་དང༌། ཡུམ་བྲག་ནག་སྒྲོལ་
མ་གཉིས་ཀྱི་སྲས་སུ། རབ་བྱུང་བཅོ་ལྔ་པའི་ཆུ་མོ་སྦྲུལ་གྱི་ལོའི་་་་་་
(༡༨༩༢ལོའི་)ཟླ་བ་དགུ་པའི་ཚེས་བཅོ་ལྔའི་སྔ་མོར་ཉི་མ་རི་རྩེར་འཆར་
བ་དང་ལྷན་ཅིག་སྐུའི་པདྨོ་གསར་དུ་བཞད། ཉིན་དེའི་སྔ་ནུབ་ཁ་བ་
སྲབ་མོ་ཞིག་བབས་པའི་སྟེང་། འབོ་གངས་དཀར་དགོན་པའི་ཕྱོགས་
ནས་སྟག་རྗེས་མུ་མཐུད་པ་ཞིག་དོད་ཡོད་པ་དང་། བྱ་ཕོ་རོག་དང་སྐྱ་ཀ་
སོགས་ཀྱིས་ཁང་ཐོག་སྐད་འབྱིན་པ་དང༌། བྱ་རྒོད་པོ་ཟུང་ནམ་མཁར་
ལྡིང་བསྐོར་རྒྱབ་པ་བཅས་ལྷ་དང་བཀའ་བརྒྱུད་ཆོས་སྲུང་རྣམས་ཀྱིས་བསུ་
བའི་ལྟས་ངོ་མཚར་བ་མང་པོ་བྱུང་འདུག བྱིས་པ་རང་ཁྱིམ་དུ་ཡབ་ཡུམ་
ལྷན་ཅིག་ལོ་ཤས་བཞུགས་རིང་། བྱིས་པ་གཞན་ལས་སྐྱེ་སྟོབས་མགྱོགས་
ལ། སྤྱང་གྲུང་ལྡན་པ་མ་ཚད། རྡོ་ལ་ཕྱག་ཞབས་ཀྱི་རྗེས་སོགས་གྲུབ་
རྟགས་ མང་ པོ་ བསྟན་ པ་ རྣམས་ ད་ ལྟའང་ དངོས་ སུ་ མཇལ་ རྒྱུ་ ཡོད།
དགུང་ལོ་གསུམ་དུ་ཕེབས་པ་ན། སྐུ་གོང་མའི་ཞལ་ཆེམས་དང་བསྟུན་
དབུས་ལྷ་ལྡན་དུ་རྒྱལ་བའི་དབང་པོ་ཀརྨ་པའི་ཆོས་སྡེ་ཆེན་པོ་སྟོད་ལུང་
མཚུར་ཕུ་ནས་རྒྱལ་དབང་ཐམས་ཅད་མཁྱེན་པ་དཔལ་ཀརྨ་པ་སྐུ་ཕྲེང་བཅོ་
ལྔ་པ་མཁའ་ཁྱབ་རྡོ་རྗེས་ཡེ་ཤེས་ཀྱི་སྤྱན་གྱིས་གཟིགས་ཏེ། ངོས་འཛིན་
31



ལུང་བསྟན་གསལ་བར་གནང༌། ལུང་བསྟན་གྱི་ཕྱག་རིས་སུ་འཁྲུངས་
པའི་ཡུལ་ཕྱོགས་དང༌། ཁྱིམ་དང་ཡབ་ཡུམ་གྱི་མཚན་ཟུར་བཅས་ཤིན་ཏུ་
གསལ་བར་ཡོད་ཀྱང་། དགོན་པར་རིག་གནས་མཁས་པ་མེད་སྟབས་བླ་
རྒན་རྣམས་ཀྱིས་རང་ཐག་བཅད་མ་ཕོད་ནས་གྲྭ་པ་འབྱོར་དབུས་ཕུན་
ཚོགས་དང་། འཁོར་ས་བསྟན་འཕེལ་གཉིས་ལུང་བསྟན་ཡི་གེ་བསྣམས་
ནས་སྡེ་དགེ་དཔལ་སྤུངས་སུ་སི་ཏུ་རིན་པོ་ཆེ་པདྨ་དབང་མཆོག་རྒྱལ་པོའི་
སྤྱན་སྔར་བཀའ་འདྲི་ཞུ་བར་མངགས། ལུང་བསྟན་གྱི་དོན་རྟོགས་ཤིང་
གང་ཅིར་དོན་འཁྱོལ་བྱུང་རྗེས་གྲྭ་པ་གཉིས་དགོན་པར་ལོག དེ་འཕྲལ་
སྐུ་གོང་མ་ཀརྨ་ཚེ་རིང་དབང་པོའི་ཕྱག་དྲིལ་ཌ་རུ་དབུ་ཞྭ་སོགས་འདྲ་
གཉིས་ཁྱེར་ནས་བླ་རྒན་གཉིས་དང་གྲྭ་པ་གཅིག་ལྕགས་ལ་རྒྱལ་པོའི་འཁོར་
པ་གཅིག་བཅས་འགེ་བ་དགོན་གྱི་སྤྲུལ་སྐུ་དང་དགོན་པས་ཞལ་བཞེས་
གནང་རྗེས་བྲག་ནག་ཚང་སར་སོང་། ངོས་འཛིན་གྱི་བྱ་བའི་འབྲས་བུ་
ཀུན་ ལ་ ཡིད་ ཆེས་ པ་ བྱུང་ ནས་ མཆོག་ སྤྲུལ་ དགོན་ པར་གདན་དྲངས།
ཡོན་མཆོད་ཚང་མས་དགའ་བ་ཚད་མེད་ངང་ཁྲིར་བཞུགས་ཀྱི་རྟེན་འབྲེལ་
བསྒྲིགས། དེ་ནས་གྲྭ་རྒན་གཞོན་ཚང་མས་གྲོས་མཐུན་གྱིས་ཝ་ཤུལ་རིག་
འཛིན་ཚང་གི་བླ་མ་ནོར་བུ་ཞེས་པ། ཆོ་ག་ཕྱག་ལེན་དང་གདངས་་་
དབྱངས་རོལ་ཚིགས་སོགས་ལ་མཁས་ཤིང་། དབང་ལུང་རྗེས་གནང་
སོགས་ཀྱང་མང་པོ་ཐོབ་མྱོང་བ། དགེ་སློང་གཤིས་རྒྱུད་བཟང་ཞིང་
བཙུན་པ་ཞིག་ཡོད་པ་དེ་ཉིད་ཀློག་གི་སློབ་དཔོན་དུ་བསྐོས། མཆོག་སྤྲུལ་
དགུང་ལོ་ལྔ་པར་ཕེབས་པ་རབ་བྱུང་བཅོ་ལྔ་པའི་མེ་བྱ་ལོར་་་་ཁ་བ་འབབ་
（༡༨༩༧ལོར་)ཀློག་སློབ་པའི་དབུ་བཙུགས། སྐབས་དེར་ཁམས་་་་་
གསུམ་གྲགས་དགོན་ལ་འདུ་ཁང་དང་སྲུང་མ་ཁང་རྙིང་ཧྲུལ་ཞིག་ལས་མེད་
32



པས་བཞུགས་ཐབས་བྲལ། གངས་དཀར་དགོན་རྙིང་ནི་ཐག་རིང་བས་
འཚོ་བ་གང་ཐད་སྟབས་བདེ་མེད་སྟབས། ཁམས་གསུམ་གྲགས་དགོན་
གྱི་ཉེ་སྐོར་རྨུ་རྒྱུ་ལུང་པའི་ནང་ལུང་ཕྲན་སུམ་མདོ་ཞིག་ཏུ་སོག་པོ་ཞེས་པའི་
གྲོང་ཚོ་དེར་ཐང་སྟོང་རྒྱལ་པོའི་ལྷ་ཁང་ཆུང་ངུ་ཞིག་ཡོད་པ་དེར་བཞུགས་
སུ་བཅུག་ནས་སློབ་སྦྱོང་མཛད། གྲྭ་པ་ཉུང་ཞིང་མཆོག་སྤྲུལ་ཡང་དེར་
བཞུགས་ཡོད་སྟབས་གྲྭ་པ་རྣམས་ས་ག་ཟླ་བར་སྨྱུང་གནས་སོགས་ཀྱང་ལོ་
མང་པོར་ཐང་རྒྱལ་ལྷ་ཁང་དེར་ཚོགས། དགུང་ན་ཤིན་ཏུ་ཕྲ་བའི་དུས་
ནས་ལྷན་སྐྱེས་མཁྱེན་རབ་ཀྱི་ཀློང་བརྡོལ་ཏེ། དགུང་ལོ་བདུན་པར་སློབ་
དཔོན་ པདྨའི་ གསོལ་ འདེབས་ ཚིགས་ བཅད་ མ་ ཐོལ་བྱུང༌ དུ་ བརྩམས།
སློབ་དཔོན་ནོར་བུས་ཁོང་གི་མཁྱེན་རབ་ལ་ངོ་མཚར་ཞིང་། དད་པ་
ལྷག་པར་སྐྱེས་ནས་གསོལ་འདེབས་དེ་རྒྱུན་དུ་ཞལ་འདོན་མཛད། རིམ་
གྱིས་ཀློག་སྦྱོར་འབྲི་གསུམ། འབུད་རྡུང་བཅའ་གསུམ། གདངས་་་་
དབྱངས་གར་གསུམ་བཅས་མཐར་ཕྱིན་སྦྱངས་པ་དང་། བཀའ་རྒྱུད་
པའི་ཆོས་སྤྱོད་རབ་གསལ་གཙོས། སྨོན་ལམ་རྣམ་ལྔ། ཀུན་རིག་དང་
ཕག་མོ་དགུ་གཏོར་སོགས་དཀྱིལ་འཁོར་གྱི་ཆོ་ག་ཆེན་པོ་བཅུ་གཉིས་བཅས་
བློར་ འཛིན་ འོས་ རིགས་ ཐམས་ ཅད་ ཆག་ ཐོགས་ མེད་ པར་ སྦྱངས།
གཞོན་དུས་སུ་ཉེ་སྐོར་གྱི་རྒ་རྒན་རྣམས་ལ་གཏམ་བརྒྱུད་དང་སྒྲུང་མང་པོ་
གསན། ཁྱད་པར་སོག་པོའི་གྲོང་ཚོ་དེར་གྲུབ་ ཐོབ་ ཐང་སྟོང་རྒྱལ་པོ་
ཕེབས་ནས་ཕྱུགས་འཚོ་བའི་ཟོལ་གྱིས་རྫུ་འཕྲུལ་སྣ་ཚོགས་བསྟན་མྱོང་བ་
གསན་རྗེས། བཀའ་རྒྱུད་གོང་མའི་གྲུབ་ཐོབ་རྣམས་ལ་དད་པ་ལྷག་པར་
སྐྱེས་ཏེ། མཁས་གྲུབ་གཉིས་ལྡན་གྱི་མཁས་པ་བཞུགས་ཡོད་པའི་གྲྭ་ས་
ཞིག་ཏུ་ ཐོས་བསམ་ལ་ཕེབས་འདོད་པའི་དགོངས་པ་རྣལ་མ་འཁྲུངས།
33



སློབ་དཔོན་བླ་མ་ནོར་བུ་ནས་ཀྱང་དགོན་པའི་ལས་སྣེ་རྣམས་ལ་ངས་ཆོ་ག་
ཕྱག་ལེན་ཙམ་མ་གཏོགས་ཡོན་ཏན་རྒྱ་ཆེན་མི་ཤེས་པས། རིན་པོ་ཆེའི་
ཐུགས་བཞེད་སྐོང་མི་ཐུབ། ངས་ཤེས་པ་ཚང་མ་ལོ་ཤས་ལ་མཁྱེན་ཚར་
སོང་། ད་ནི་རིག་གནས་དར་བའི་གྲྭ་ས་ཞིག་ལ་ཕེབས་ན་ལེགས་འདུག་
གསུངས། སྐུ་གོང་མ་ཀརྨ་ཚེ་རིང་དབང་པོ་འཁྲུངས་སའི་ཁྱིམ་ཚང་ཞག་
ར་ཚང་ནི་སོག་པོ་གྲོང་ཚོ་དང་ཐག་ཤིན་ཏུ་ཉེ་བས། བྱིས་པ་རྟག་པར་
ཞག་ར་ཚང་གི་མཆོད་ཁང་སྐུ་གོང་མའི་བཞུགས་གནས་སུ་ཕེབས་ནས། །
མཆོད་ཆ་དང་ན་བཟའ་ལྷ་སྐུ་སོགས་ལ་འདི་ངའི་རེད། ད་རུང་འདི་མི་
འདུག དེ་མི་འདུག་གསུངས་པ་བཅས་སྔོན་གནས་རྗེས་སུ་དྲན་པའི་
མངོན་ཤེས་ཡོད་པར་ཀུན་ལ་ཚད་མར་གྱུར། དེ་ནས་དགོན་པའི་ལས་སྣེ་
རྣམས་ཀྱིས་གྲོས་བསྡུར་ཐོག་སློབ་དཔོན་ནོར་བུ་དང་མཆོག་སྤྲུལ་ཉིད་ཀྱི་
ཐུགས་བཞེད་སོགས་དང་བསྟུན་ནས་སྡེ་དགེ་དཔལ་སྤུངས་ནི་སྐུ་གོང་མའི་
གྲྭ་སར་ཕེབས་ཡུལ་དང་། སྐུ་རབས་གོང་མ་ཡང་སི་ཏུ་པདྨ་ཉིན་བྱེད་
དབང་པོའི་སློབ་མ་ཡིན་པ་བཅས་དཔལ་སྤུངས་སུ་ཕེབས་རྒྱུར་ཐག་བཅད་
པ་ཡིན་ནོ། །
རྒྱུ་སྐར་དབུས་ན་རྒྱུ་སྐར་རྒྱལ་པོ་དང་། ། །
པད་ཚལ་དབུས་ན་པདྨ་དཀར་པོ་ལྟར། །
མཁས་མང་དབུས་ན་མཁས་པའི་ཁྱུ་མཆོག་ཅིག ། །
ས་ཆེན་འདི་ན་ས་ཡི་རྒྱན་དུ་འཁྲུངས། །
34



ཆོས་སྒོར་ཞུགས་ཤིང་ཐོས་བསམ་ལ་འབད་པས་
མཁས་པའི་གོ་འཕང་བརྙེས་པ།
དགུང་ལོ་བཅོ་བརྒྱད་བཞེས་པ་རབ་བྱུང་བཅོ་ལྔ་པའི་ལྕགས་ཁྱི་ལོར་
(༡༩༡༠ལོར་)ཁམས་སྡེ་དགེ་དཔལ་སྤུངས་ཀྱི་གདན་ས་ཆེན་པོར་ཞབས་
བཏེགས། ལམ་བར་རྒྱལ་བ་ཏཱ་ལའི་བདུན་པ་བསྐལ་བཟང་རྒྱ་མཚོ་ཡུན་
རིང་བཞུགས་མྱོང་བའི་མགར་ཐར་དགོན་པ་དང་རྟའུ་ཉ་མཚོ་དགོན།
ཧོར་བྲག་འགོ་དགོན་པ་སོགས་སུ་མཇལ་བར་ཕེབས། དགོན་པ་ཁག་གི་
མཆོག་སྤྲུལ་ཚང་མར་མཇལ་ཁ་ཞུས། དེ་ནས་དཀར་མཛེས་སྡེ་མགོན་པོ་
སོགས་མཇལ་སྐོར་རྗེས་རོང་པ་ཚར་བན་རྒན་དགོན་པར་བཏེག དེར་
རྒྱལ་དབང་ཀརྨ་པའི་གདན་ས་གསར་དུ་བཞེངས་པར་མཛད་པོ་རྗེ་ཀརྨ་པ་
དུས་གསུམ་མཁྱེན་པ་འཁྲུངས་སར་ངོ་མཚར་བའི་གྲུབ་རྟགས་མང་པོ་ཡོད་
པ་མཇལ། སྤྱིར་དཀར་མཛེས་ནི་བཀའ་རྒྱུད་པའི་བླ་མ་ཀརྨ་པའི་སྐུ་
རབས་དང་ཞྭ་དམར་ཆོས་གྲགས་ཡེ་ཤེས་ སོགས་གྲུབ་ཆེན་མང་པོའི་་༌་༌་
འཁྲུངས་ཡུལ་ཡིན་པས། མཇལ་རྒྱུ་མང་པོ་ཡོད་ཀྱང་། ལམ་འགྲུལ་གྱི་
བྲེལ་བས་སླར་བཏེག སྡེ་དགེ་ཐང་སྟོང་རྒྱལ་པོའི་ལྷ་ཁང་དང་། སྒྲུབ་
ཕུག ལྷུན་གྲུབ་སྟེང་གི་དགོན་ཆེན་བཅས་མཇལ། དེ་ནས་མི་རིང་
བར་དཔལ་སྤུངས་ཀྱི་གདན་ས་ཆེན་པོར་ཕེབས།
35



དཔལ་སྤུངས་ནི་དུས་རབ་བཅུ་བདུན་པ་བོད་རབ་བྱུང་བཅུ་གཅིག་
པར་རྒྱ་གར་ནག་དབུས་གཙང་ཁམས་གསུམ་དུ་མཁས་པའི་གྲགས་པས་
ཁྱབ་ཅིང་། ལོ་ཙཱ་ཆེན་པོ་དང་། པཎྜི་ཏ་ཆེན་པོ་ཀུན་མཁྱེན་ཆོས་ཀྱི་
འབྱུང་གནས་བྱོན་པ་ནས་བཟུང་། སྒྲ་དང་སྙན་ངག བཟོ་དང་གསོ་
བ། མངོན་བརྗོད་དང་སྡེབ་སྦྱོར་སོགས་བོད་ཀྱི་རིག་གནས་མཐའ་དག་
གི་ལྟེ་ བར་ གྱུར། ཁམས་ ཀྱི་ མཁས་ དབང་ ཚེ་ དབང་ ཀུན་ ཁྱབ་ དང་།
མཆོག་སྤྲུལ་བསྟན་འཛིན་ཆོས་ཀྱི་ཉི་མ། དབོན་ངེས་ལེགས་ སོགས་་་་
དངོས་སློབ་ཡིན་པ་དང་། ཀོང་སྤྲུལ་ཡོན་ཏན་རྒྱ་མཚོ། འཇུ་མི་ཕམ།
རྫོགས་ཆེན་དཔལ་སྤྲུལ་སོགས་སློབ་ཡང་སློབ་ཀྱི་འབྲེལ་པ་ཡོད་པ་ཤ་སྟག་
དང་། མདོ་སྨད་བླ་བྲང་དགོན་གྱི་རིག་གནས་ཁྲིད་རྒྱུད་ཀྱང་དཔལ་
སྤུངས་ཁྲིད་རྒྱུད་ལས་མཆེད་པ་ཡིན། དེའི་ཕྱིར་རྒྱལ་ཁབ་ཕྱི་ནང་གི་བོད་
ཀྱི་རིག་གནས་སྦྱོང་མཁན་ཚང་མ་འདུས་ས་དང་། ལུང་རྟོགས་བཤད་
སྒྲུབ་ཀྱི་བསྟན་པ་དར་ཞིང་། མཁས་གྲུབ་གཉིས་ལྡན་གྱི་སྐྱེས་བུ་འབྱུང་
བའི་སྒོ་ལྟ་བུ་ནི་སྡེ་དགེ་དཔལ་སྤུངས་ཡིན་ནོ། །
བླ་མ་རིན་པོ་ཆེ་དཔལ་སྤུངས་འབྱོར་མ་ ཐག་ སི་ ཏུ་པདྨ་དབང་་་་
མཆོག་རྒྱལ་པོ། དབོན་རྒན་རིན་པོ་ཆེ། མཁན་ཆེན་ཚེ་དབང་དཔལ་
འབྱོར། མཁན་ཆེན་བདེ་ཆེན་ངེས་དོན་བསྟན་འཛིན་རབ་རྒྱས་སོགས་
མཇལ། སི་ཏུ་རིན་པོ་ཆེས་ཤིན་ཏུ་མཉེས་མཉེས་མཛད། མ་ཎི་འབྲུ་
དྲུག་གི་ལུང་ཞིག་གནང་ནས། འབོ་སྤྲུལ་ཁྱེད་ཀྱིས་ཡོན་ཏན་ལེགས་པར་
སྦྱངས་ ནས་ མཁས་ གྲུབ་ གཉིས་ ལྡན་ ཡོང་ བར་ འབད་ དགོས་ གསུངས།
དཔལ་སྤུངས་སུ་གངས་དགོན་ནས་དེར་ཡོང་བ་རྣམས་ལ་འབོ་པ་ཟེར་ལ་
སྤྲུལ་སྐུར་ཡང་འབོ་སྤྲུལ་འབོད། འབོ་ནི་མི་ཉག་སྐད་དེ་རི་ཡི་མིང་ཡིན།
36



ཐོག་མར་ཡོན་ཏན་ཀུན་གྱི་གཞི་དང་རྟེན་དུ་གྱུར་པ་ཚུལ་ཁྲིམས་
ཡིན་པས། མཁན་ཆེན་ཀརྨ་བདེ་ཆེན་ངེས་དོན་བསྟན་འཛིན་རབ་རྒྱས་
མདུན། རབ་བྱུང་དགེ་ཚུལ་གྱི་སྡོམ་པ་ལེགས་པར་མནོས། བསྲུང་བྱ་
མཐའ་དག་མིག་འབྲས་ལྟར་བསྲུངས། ཉིན་མང་པོར་སྐུ་རགས་མ་་་་
བཀྲོལ་བར་གཟིམས། མཁན་ཆེན་ཚེ་དབང་དཔལ་འབྱོར་སྤྱན་སྔར་
སློབ་དཔོན་ཀླུ་སྒྲུབ་གསུང་། ཀཱ་རི་ཀཱ་ལྔ་བཅུ་པ་ནས་བཟུང་འདུལ་་་་
གཞུང་གསན་པའི་དབུ་བཙུགས། དེ་ནས་བཤད་གྲྭའི་མཁན་པོ་གཞན་
དགའ་རིན་པོ་ཆེའི་སྤྱན་སྔར་མདོ་ཕྱོགས་ཀྱི་གཞུང་ཆེན་བཅུ་གསུམ་སྟེ།
འཕགས་པ་ཡོན་ཏན་འོད་ཀྱི་གསུང་འདུལ་བ་མདོ་རྩ་དང༌། སོ་སོར་
ཐར་པའི་མདོ་སྟེ་འདུལ་གཞུང་གཉིས། སློབ་དཔོན་དབྱིག་གཉེན་གྱི་
གསུང་མངོན་པ་མཛོད་དང་། འཕགས་པ་ཐོགས་མེད་ཀྱི་གསུང་མངོན་
པ་ཀུན་བཏུས་ཏེ་མངོན་པའི་གཞུང་གཉིས། ཀླུ་སྒྲུབ་ཀྱི་རྩ་བ་ཤེས་རབ་
དང༌། ཟླ་བ་གྲགས་པའི་དབུ་མ་འཇུག་པ། འཕགས་པ་ལྷའི་དབུ་མ་
བཞི་བརྒྱ་པ། ཞི་བ་ལྷའི་བྱང་ཆུབ་སེམས་པའི་སྤྱོད་པ་ལ་འཇུག་པ་སྟེ་ལྟ་
བའི་གཞུང་བཞི། ཤེར་ཕྱིན་མངོན་པར་རྟོགས་པའི་རྒྱུན་དང་། མདོ་
སྡེ་རྒྱན། དབུ་མཐའ་རྣམ་འབྱེད། ཆོས་ཉིད་རྣམ་འབྱེད། རྒྱུད་བླ་
མ་སྟེ། འཕགས་པ་ཐོགས་མེད་ཀྱིས་འོག་མིན་དུ་རྗེ་བཙུན་བྱམས་པ་ལ་
མངོན་སུམ་ཞུས་པར་གྲགས་པའི་སྤྱོད་པའི་གཞུང་ལྔ་བཅས་ལ་སློབ་གཉེར་
མཐིལ་ཕྱིན་མཛད། བཤད་གྲྭར་ལོ་གཉིས་ཕྱིན་པའི་དུས་སུ་ཁོང་གི་རྣམ་
པར་དཔྱོད་པའི་བློ་གྲོས་ཀྱི་རྩལ་ལ་མཁན་གཞན་ཕན་རིན་པོ་ཆེས་ཐུགས་
ལྷག་པར་དགྱེས་ཤིང་། མཁས་མང་དབུས་སུ་“ཁྱེད་ཀྱི་སྐྱེས་ཐོབ་ཀྱི་ཤེས་
རབ་འདི་ལ་བལྟས་ན། ཆོས་རྗེ་ས་པཎ་དང༌། ཀུན་མཁྱེན་ཀློང་ཆེན་
་



པ་ལྟ་བུ་ཡོང་ངེས་འདུག་”ཅེས་བསྟོད་བསྔགས་མཛད། དགུང་ལོ་ཉེར་
གཅིག་ལ་ཕེབས་པ་ན། སྔོན་དགེ་ཚུལ་གྱི་སྡོམ་པ་གནང་མཁན་གྱི་མཁན་
པོ་ཀརྨ་བདེ་ཆེན་ངེས་དོན་བསྟན་འཛིན་རབ་རྒྱས་ཀྱི་སྤྱན་སྔར་བསྙེན་པར་
རྫོགས་པ་དགེ་སློང་གི་བསླབ་སྡོམ་ལེགས་པར་མནོས། མཚན་ནི་སྔོན་
རྒྱལ་དབང་མཁའ་ཁྱབ་རྡོ་རྗེས་ངོས་འཛིན་སྐབས་བསྩལ་བའི་ཀརྨ་བཤད་
སྒྲུབ་ཆོས་ཀྱི་སེང་གེ་ཞེས་པ་དེ་ཉིད་འཕོ་འགྱུར་མ་གནང་ངོ༌། །མུ་མཐུད་
ནས་མདོ་སྔགས་ཀྱི་གཞུང་ལུགས་རྒྱ་མཚོ་ལྟ་བུར་གསན་བསམ་དང་། ལྔ་
རིག་སྨྲ་བའི་པཎ་ཆེན་བཀྲ་འཕེལ་དང་། མཁས་གྲུབ་ཀུན་གྱི་ཁྱུ་མཆོག་
མཁན་ཆེན་ཚེ་དབང་དཔལ་འབྱོར་སོགས་ཀྱི་མདུན་ཐུན་མོང་རིག་གནས་
ཀྱི་སྐོར། སྒྲ། སྙན་ངག རྩིས། སྨན། སྡེབ་སྦྱོར་དང་བཟོའི་
རིག་པ་བཅས་ལེགས་པར་གསན་ཅིང་དཔེ་བརྗོད་དང་ཟིན་བྲིས་ཀྱང་ཆ་
ཚང་བར་མཛད། དེ་ནས་མི་རིང་བར་དབུས་ལྷ་ལྡན་དུ་གྲྭ་སྐོར་ལ་བྱོན།།
སེ་འབྲས་དགའ་གསུམ་དང་། དཔལ་བསམ་ཡས་སོགས་སུ་གྲྭ་སྐོར་དང་།
ཇོ་ཤཀ་རྣམ་གཉིས་དང་གནས་ཆེན་ཁག་ལ་ཕྱག་མཆོད་ཕུལ། ཁྱད་པར་
སྒྲུབ་བརྒྱུད་བསྟན་པའི་རྩ་བའི་གདན་ས་ཆེན་པོ་སྟོད་ལུང་མཚུར་ཕུར་བྱོན་
ནས་རྗེ་རྒྱལ་དབང་ཀརྨ་པ་མཁའ་ཁྱབ་རྡོ་རྗེའི་སྤྱན་སྔར་བཀའ་བརྒྱུད་པའི་
ཟབ་ཆོས། ཐབས་ལམ་ནཱ་རོ་ཆོས་དྲུག་དང༌། གྲོལ་ལམ་འོད་གསལ་
ཕྱག་ཆེན་གྱི་ཁྲིད་ལུང་། རྡོ་རྗེ་རྣམ་འབྱོར་མའི་བསྐྱེད་རིམ་ལྷན་ཅིག་
སྐྱེས་སྦྱོར། རྫོགས་རིམ་རླུང་སེམས་གཉིས་མེད་སོགས་ཀྱི་བཤད་ཁྲིད་རྗེ་
མར་པ་ལོ་ཙཱ་ནས་བརྒྱུད་པའི་གསང་བ་འདུས་པ། བདེ་མཆོག རྡོ་རྗེ་
གདན་གཞི་སོགས་བླ་མེད་རྒྱུད་སྡེའི་དཀྱིལ་འཁོར་རབ་འབྱམས་ཀྱི་དབང་
དང་གདམས་ངག་ཕལ་མོ་ཆེ་ཞུས། རིང་མིན་དཔལ་སྤུངས་སུ་བྱོན་ནས་
IL A7s
38



འཇམ་མགོན་སི་ཏུ་པདྨ་དབང་མཆོག་རྒྱལ་པོ། གྲུབ་དབང་དབོན་རྒན་
རིན་པོ་ཆེ། གནས་ལྔ་རིགས་པའི་པཎྜི་ཏ་རྡོ་རྗེ་འཛིན་དབང་མངྒལ་དྷརྨ་
ཝརྙ། སྔ་འགྱུར་བསྟན་པའི་ཉི་མ་མཁན་ཆེན་གཞན་དགའ་རིན་པོ་ཆེ་
སོགས་སྔ་ཕྱིར་བླ་མ་དགེ་བའི་བཤེས་གཉེན་བཅུ་ཕྲག་གཉིས་ལྷག་ལ་ཀརྨ་
བཀའ་བརྒྱུད། ཇོ་ནང་བཀའ་བརྒྱུད། ཤངས་པ་བཀའ་བརྒྱུད་སོགས་
བཀའ་བརྒྱུད་པའི་ཟབ་ཆོས་དང༌། གསང་སྔགས་རྙིང་མའི་ཀློང་ཆེན་
མཛོད་བདུན། ངལ་གསོ་སྐོར་གསུམ། སྙིང་ཐིག་མ་བུ། ཁྲིད་ཡེ་
ཤེས་བླ་མ་སོགས། ཐེག་དགུའི་ཡང་རྩེ་འོད་གསལ་རྫོགས་པ་ཆེན་པོའི་
ཟབ་ཁྲིད་དུ་མ་ཞུས། དཔལ་སྤུངས་སུ་དབྱར་གནས་མཁན་པོ་མཛད་དེ་
འཆད་ཉན་དབང་བསྐུར་སོགས་ལོ་ཤས་མཛད། སྐབས་དེ་དག་ ད་་་་
འཇམ་མགོན་སི་ཏུ་པདྨ་དབང་མཆོག་རྒྱལ་པོས་ཐུགས་གཙིགས་ཆེན་པོར་
མཛད་ཅིང་ཁོང་རང་གི་མགྲོན་གཉེར་ཆེན་པོར་བསྐོས། འཇམ་མགོན་
སི་ ཏུ་ དང༌། མཁན་ གཞན་ ཕན་ རིན་ པོ་ ཆེ་ ཡིས་ གསུང་ བསྐུལ་འོག
《 ཁྱད་པར་འཕགས་བསྟོད་ཀྱི་འགྲེལ་པ་》དང་། ཤར་རྒྱལ་མོ་རོང་གི་
མཁས་པ་ཀརྨ་ངེས་དོན་གྱིས་དྲི་བ་ཉེར་གཅིག་བཀོད་པའི་དྲིས་ལན་《དྲིས་
ལན་མཁས་པའི་མགུལ་རྒྱན་》སྤྱོད་འཇུག་འགྲེལ་པ་འཕྲོར་ལུས། དབུ་
མ་དང་ཕར་ཕྱིན་མཐའ་དཔྱོད་སོགས་མཁས་པ་མགུ་བའི་གསུང་རབ་མང་
དུ་བརྩམས་ཀྱང་། ཆ་རྐྱེན་མ་འཛོམས་པས་ཁྱད་པར་འཕགས་བསྟོད་ཀྱི་
འགྲེལ་པ་དཔལ་སྤུངས་སུ་ཤིང་པར་བརྐོས་ཡོད་པ་མ་གཏོགས་དེ་མིན་
དཔར་དུ་བརྐོས་མི་འདུག དཔལ་ལྷུན་གྲུབ་སྟེང་དགོན་ཆེན་དགོན་དུ་
སྡེ་དགེའི་ས་སྐྱོང་ཁྲིར་འདོན་སྐབས། སྡེ་དགེའི་དབུ་བླ་ཁག་ལྔས་གཙོས་
ཆེ་དགུ་འཛོམ་པའི་དབུས་སུ་ཕུན་ཚོགས་ལྔ་ལྡན་སོགས་ཀྱི་འབེལ་གཏམ་
39



མཛད་པས། མཁས་སྤྲུལ་ཀུན་གྱི་ཐུགས་འཕྲོག་ཅིང་། ལེགས་སོ་དང་
བསྟོད་པའི་མེ་ཏོག་ཕྱོགས་བརྒྱར་གཏོར། དགུང་ལོ་གཞོན་ཡང་སྤོབས་
པ་དང་མཁྱེན་རབ་ཀྱི་རྩལ་ཆེ་བ་འདི་ལ་ཀུན་གྱིས་ངོ་མཚར་དུ་འཛིན།
སྡེ་དགེའི་དགོན་ཁག ཀ་དམ་པ་བདེ་གཤེགས་ཀྱིས་བཏབ་པའི་་་་་་
ཀ ཐོག་དགོན། རྫོགས་ཆེན་པདྨ་རིག་འཛིན་གྱིས་བཏབ་པའི་རྫོགས་
ཆེན་དགོན། ཐང་སྟོང་རྒྱལ་པོས་བཏབ་པར་གྲགས་པའི་དགོན་ཆེན་
དགོན་པ་སོགས་དགོན་ཆེ་ཕྲ་ཚང་མར་གྲྭ་སྐོར་བྱོན། དགོན་ཁག་གི་གྲྭ་
རྒན་ གཞོན་ དང་ ཡོན་ བདག་ ཚང་ མས་ དགའ་ བསུ་ ཚད་ མེད་ བྱས།
མཁས་པ་གང་ན་སུ་བཞུགས་ཚང་མར་ཆོས་ཀྱི་བགྲོ་གླེང་དང་རིག་གནས་
ཀྱི་འདྲི་མོལ་མཛད་པས། མཁས་པའི་གྲགས་པ་རིམ་གྱིས་དབུས་གཙང་
ཁམས་གསུམ་དུ་ཁྱབ། དགུང་ལོ་ཉེར་ལྔ་པར་དཔལ་སྤུངས་སྒྲུབ་ཁང་དུ་
ལོ་གསུམ་ཕྱོགས་གསུམ་རིང་སྒྲུབ་བླ་དང་སྒྲུབ་དཔོན་ཟུང་འབྲེལ་མཛད།
ལུས་སྦྱོང་སྐོར། གནས་པ་རྩ། གཡོ་བ་རླུང༌། འབྲས་བུ་ཐིག་ལེའི་
བཤད་པ་རྣམས་གནད་འདུས་ལ་ཚིག་ཉུང་བ་མན་ངག་གི་ཚུལ་དུ་གསུངས་
པས་ཚང་མར་གོ་བདེ་བ། རྩ་ངོས་ཟིན་དང་ཐིག་ལེ་ངོས་ཟིན། རླུང་
གི་སྦྱོར་བ་དང༌། རླུང་རེངས་གེགས་སེལ་སོགས་མར་ཤངས་བཀའ་རྒྱུད་
གོང་མའི་ལུགས་གཙོར་བཟུང་དང་། ས་སྐྱའི་བིར་ལུགས། རྙིང་མའི་
རྫོགས་ཆེན་ལུགས་ཟུར་རྒྱན་དུ་གསུངས་པ། དམིགས་རིམ་རྣམས་ཀྱང་
གསལ་ཞིང་གོ་སླ་བ་ཁོ་ན་གསུངས་པས་སྒྲུབ་བླ་མཆེད་གྲོགས་ཀུན་ཀྱང་
ཡིད་རབ་ཏུ་བསྐང་བར་གྱུར། སྒྲུབ་དཔོན་ཞིག་ལ་ཁོང་ལྟ་བུ་མཁས་གྲུབ་
གཉིས་ལྡན་རེ་གཉིས་མ་གཏོགས་བྱུང་མ་མྱོང་བ་ཡིན། སྐབས་དེར་་
མཁན་པོ་གཞན་དགའ་རིན་པོ་ཆེའི་སློབ་མ་རྣམས་ནི་མཁས་པ་ཤ་སྟག་



བྱུང་བ་དཔེར་ན། ཟུར་མང་མཆོག་སྤྲུལ་པད་རྣམ་དང་། ཚ་ཚ་མཁན་
པོ་ཐུབ་བསྟན། ཨོང་སྟོད་མཁྱེན་རབ། སྟོབས་བཅུ་རབ་རྒྱས་སོགས་
མཁས་པ་མང་ཡང་། བཤད་གྲྭ་ཡོངས་ལ་མཁས་པའི་མཆོག་ནི་བླ་མ་
རིན་པོ་ཆེ་འབོ་སྤྲུལ་དང་ཟུར་མང་པད་རྣམ་གཉིས་ཡིན་པར་གྲགས། སྡེ་
དགེ་དཔལ་སྤུངས་སུ་ལོ་བཅུ་གཉིས་རིང་གྲུབ་མཐའ་རིས་མེད་ཀྱི་དམ་པའི་
ཆོས་ཀྱི་བདུད་རྩི་ངོམས་མེད་དུ་བཏུངས་པས་ཇི་ལྟ་ཇི་སྙེད་མཁྱེན་པའི་བློ་
གྲོས་ཀྱི་ལུས་སྟོབས་ཆ་ཀུན་ནས་ཡོངས་སུ་རྫོགས་ཏེ། དེད་དཔོན་ཆེན་པོ་
ཞིག་གྲུ་གཟིངས་ནོར་བུས་ཡོངས་སུ་གང་ནས་ཚུར་ལྡོག་པ་ལྟར་དགུང་ལོ་
སུམ་ཅུ་པ་རབ་བྱུང་བཅོ་ལྔ་པའི་ཆུ་ཁྱི་ལོར་(༡༩༢ ༢ ལོར་)ཐུགས་དགྱེས་
པ་ཆེན་པོས་མི་ཉག་རང་དགོན་དུ་བྱོན། ཡོན་ཆོས་ཚང་མས་རྩ་བའི་ཕ་
མ་དང་ཡུན་རིང་ཕྱེས་ནས་གསར་དུ་འཕྲད་པ་ལྟར་དགའ་དད་གཉིས་
འཕེལ་ངང་བཞིན་འཛུམ་ཡང་མིག་དབང་མེད་དུ་མཆི་མས་བརླན་བཞིན་
པར་ཐག་རིང་བར་བསུ་བར་བྱས་ནས་རང་དགོན་ཁམས་གསུམ་གྲགས་
དགོན་པར་བསུས་སོ། །
མཁས་རློམ་མེ་ཁྱེར་སྲིན་བུ་ཡི། །
སྣང་བས་ཉིན་མོར་འཛིན་པའི་སར། །
ལུང་དང་རིགས་པའི་འོད་སྟོང་ཅན། །
བསྟན་དང་འགྲོ་བའི་དཔལ་དུ་ཤར། །



རྒྱལ་བསྟན་རྨང་ནས་གསོས་ཤིང་རིག་གནས་
ཁྱབ་གདལ་དུ་སྤེལ་བ། །
སྡེ་དགེ་ནས་མར་བྱོན་མ་ ཐག་གྲྭ་རྒན་པ། འབྱོར་དབུས་ཕུན་
ཚོགས་སྡེ་ལྔ་བདེ་ལེགས་དང༌། སྡེ་ལྔ་རིག་གྲོལ། ཨ་ཁུ་ཐུབ་བསྟན།
དཔལ་འབྱོར་ཨ་བུ་སོགས་གྲོས་པར་བསྐོས། ཕག་དབུ་ཐར་ཨ་འབུམ་
ཕྱག་མཛོད་དམ་པ་མཁྱེན་རབ་གསོལ་དཔོན་བཅས་བསྐོས་ཏེ་རྨ་སེ་དགོན་
པའི་འདུ་ཁང་ཞིག་གསོའི་འགོ་བཙུགས། རྡོ་བཟོ་ལེན་པ་རྡོ་རྗེ་མགོན་པོ་
དང་། ལེགས་ དབུ་ བསོད་ ནམས་ དོན་ གྲུབ་ གཉིས་ ཀྱིས་ བྱས་ ཏེ།
དགོན་པའི་གྲྭ་རྒན་གཞོན་ཚང་མས་དཀའ་བ་ཚད་མེད་བྱས་ཤིང་། ཡུལ་
གྱི་ཡོན་བདག་མི་སེར་རྣམས་ཀྱིས་ལྷག་བསམ་ཟོལ་མེད་ཀྱིས་རོགས་རམ་
འོག འདུ་ཁང་ཀ་བ་བཅུ་དྲུག་ཅན་རྩེག་བཞི་ཡོད་པ་ལེགས་པར་གྲུབ།
དེ་ནས་ལོ་མང་རིང་མུ་མཐུད་འབད་བརྩོན་བྱས་ནས་དབྱར་གནས་ཁང་།
ཨུ་རྒྱན་ལྷ་ཁང་། སྐུ་གདུང་ཁང་། མགོན་ཁང། རྡོ་གཅལ་མི་སྟོང་
འགའ་ཤོང་བའི་མཐར་གྲྭ་ཤག་གསུམ་རྩེག་གིས་བསྐོར་བ། བླ་མའི་་
གཟིམ་ཤག་དབྱར་དགུན་བཞུགས་གནས་སོ་སོ། བླ་བྲང་ཕྱག་མཛོད་
ཁང་། གཉེར་ཁང་། དགེ་འདུན་པའི་ཚང་མང་བཅས་བཏབ་ཐོག
རྒྱ་ནག་སི་ཁྲོན་ཆུང་ལའེ་ནས་ཤིང་བཟོ་མང་པོ་གདན་དྲངས་ཏེ་འདུ་ཁང་
42



སྟེང་རྒྱ་ཕིབས་དང་། དགོན་ཁག་གི་ལྷ་ཁྲི། མཆོད་ཁྲི།་ དཔེ་ཁྲི་
སོགས་ཕུན་སུམ་ཚོགས་པར་བྱས། རྟའུ་རྒྱལ་འཕགས་དགོན་ནས་ལྷ་
བཟོ་དང་། རྒྱལ་མོ་རོང་རྣམ་རྒྱལ་དགོན་ནས་ལྷ་རིས་པ། ཆ་ཕྲེང་
ནས་ཤིང་ཚོན་བཟོ་པ་བཅས་ཐེངས་མང་གདན་དྲངས་ཏེ། དགོན་ཕྱི་ར་
ནང་ར་རྟེན་བརྟེན་པ་ཚང་མ་ཆ་ཚང་བར་གྱུར། རྗེས་ནས་རིམ་གྱིས་
དབུས་ལྷ་གདན་དུ་ལན་གཉིས། རྒྱ་ནག་ཏུ་ལན་གསུམ་ཕེབས་པས་ཡོན་
བདག་སློབ་མ་རྣམས་ཀྱིས་ཕུལ་བའི་དད་རྫས་བསམ་གྱིས་མི་ཁྱབ་པ་བྱུང་
བར་བརྟེན། དགོན་པའི་ནང་རྟེན་གསེར་དངུལ་གྱི་ལྷ་སྐུ་རྟེན་གསུམ།
རིན་ཐང་བྲལ་བའི་ནོར་བུའི་རིགས་སྣ་ཚོགས། སྟོད་སྨད་ཀྱི་རྒྱུ་གསེར་
སོགས་གོས་ཆེན་གྱི་མཆོད་རྫས། གསེར་དངུལ་ཟངས་ལ་རག་ལས་བྱས་
པའི་ཆོས་ཆ་བཅས། དཔེར་ན་གསེར་སྐུ་ཁོ་ན་ཡང་ཆེ་ཆུང་ཉིས་སྟོང་ལ་
ཉེ་བས་མཚོན། དགོན་ཆེན་པོ་མིན་ཡང་རྟེན་མཆོད་རྫས་སོགས་སུ་ལས་
ཀྱང་ལྷག་པར་གྱུར། མི་ཉག་གི་ཀར་དགོན་ཚང་མའི་མ་དགོན་དང་
གདན་ས་ཡིན་པར་མ་ཚད། ། ཁམས་ཀྱི་གྲུབ་མཐའ་རིས་མེད་ཀྱི་དགོན་
ཁག་རྣམས་ཀྱིས་ཀྱང་ཡིད་སྨོན་བྱེད་སར་གྱུར། རྨ་སེ་དགོན་རྨང་ནས་
གཞི་བཞེངས་གྲུབ་རྗེས། ཉག་ཆུའི་རྒྱུད་ཨོ་རོང་ཤིས་ཕག་མོ་རིའི་དགོན་
ཞིག་གསོས་བྱས་ཏེ། ་ མཆོད་རྫས་འཆམ་གོས་འབག་དང་བཅས་གནང་
ཞིང་། དབྱར་ཚོགས་གསར་དུ་བཙུགས། དགུ་རོང་དུ་ཤར་ཁ་གྲུབ་པ་
དགོན་རྨང་ནས་གསོས་ཏེ། བླ་བསྐོ་ཚུལ་ཁྲིམས་ཕུན་ཚོགས་དང་ཚེ་
དབང་རྒྱལ་མཚན་སྔ་ཕྱིར་མངགས། ་ མཚོ་ཞབས་ཨུ་རྒྱན་ལྷ་ཁང་མཆོད་
ཞིང་དང་བཅས་ཚུར་བླངས་ནས། གཡང་འཁོད་བླ་མ་བསོད་ནམས་
དགོན་བདག་ཏུ་མངགས། དགོན་གསར་བཏབ་སྐོར། དགུ་རོང་ཏ་
སུ་
43



ཁོག་ཡུལ་དགོན་གསར་བཏབ་ཐོག བླ་མ་ཡོན་ཏན་རྒྱ་མཚོ། བསྟན་
པ་རབ་རྒྱས། འཇང་བླ་ཤེས་རབ། དབང་ཚོགས་ཚུལ་ཁྲིམས་བཅས་
སྔ་ཕྱིར་དགོན་བདག་ཏུ་བསྐོས། གྲྭ་པ་ཡང་མང་དུ་འཕེལ། ཉག་ཕ་
རོལ་ལྕང་འགྲམ་སྟེང་གི་རྒྱབ་རིའི་སྐེད་པར་རྫ་དང་ནགས་ཀྱི་མཚམས་སུ་
དགོན་བཏབ་པར་ཡོན་ཏན་རྒྱ་མཚོས་དགོན་བདག་བྱས། ། གནས་ཆེན་
ཕོ་བྲང་ལྔ་རྩེའི་ཕ་རོལ་ཤར་རི་ལ་སྡིག་དག་དགོན་བཏབ་ནས་འབྲོག་སྤྲུལ་
བརྩོན་འགྲུས་མཐར་ཕྱིན་བླ་མར་བསྐོས། ། ཉག་ཕ་རོལ་ཉི་འོད་ཞོད་གྲོང་
ཚོར་གོ་ཚང་འོག་དགོན་བཏབ་པར། ངག་དབང་ཆོས་གྲགས་བླ་མར་
བསྐོས། ད་དུང་གཞི་རིར་འཇང་བླ་ཟླ་བས་དགོན་བདག་བྱེད་པའི་་
དགོན་པ་སོགས་ཉག་ཕ་ཚུར་གྱི་རྒྱུད་དུ་དགོན་ཕྲན་བཅུ་ལྷག་གསར་དུ་
བཏབ་ནས་སངས་རྒྱས་བསྟན་པའི་གཞི་གསར་དུ་བཙུགས། ཉག་ཕ་
ཚུར་དང་མི་ཉག་སྟོད་སྨད་ཀྱི་བཀའ་རྒྱུད་པའི་དགོན་སྡེ་ཉམས་པ་སོར་
ཆུད། མི་ཉམས་གོང་འཕེལ་མཛད་དེ། ་ ཀར་བསྟན་ཉི་མ་ཤར་བ་ལྟར་
མཛད། རིན་པོ་ཆེ་རང་ཡུལ་དུ་བྱོན་ནས་ཡུན་མི་རིང་བར་གངས་དཀར་
བྱམས་སར་རི་ཁྲོད་དུ་མཚམས་བསྙེན་སྒྲུབ་ལོ་གཉིས་ལྷག་བཞུགས་ཤིང་།
གསོལ་དཔོན་བླ་མ་མཁྱེན་རབ་དང་སློབ་མ་ཚུལ་ཁྲིམས་ཟླ་བ་སོགས་ཉུང་
ཤས་ལ་ནང་དོན་རིག་པ་དང་སུམ་རྟགས་སྙན་ངག་སོགས་བཤད་ཁྲིད་
མཛད། བདེ་མཆོག་དང་རྒྱལ་བ་རྒྱ་མཚོ་སྒྲོལ་དཀར་སྤྱན་རས་གཟིགས་
སོགས་ཀྱི་བསྙེན་སྒྲུབ་མཛད་དུས། གཟིམ་ལམ་དང་ཉམས་སྣང་ལ་་་
རྟགས་མཚན་བསམ་གྱིས་མི་ཁྱབ་པ་བྱུང་བ་དང༌། མཚམས་ཁང་འོག་
མགོན་པོ་ནག་པོའི་ཞབས་ཕྱག་རང་བྱོན་དང་། གྲུབ་རྟགས་མང་པོ་ཡོད་
པའི་གནས་སྒོ་ཕྱེ་ཡོད་པ་སོགས་ནི་བླ་མས་ཤིན་ཏུ་གསང་རྒྱ་མཛད་སྲོལ་
，
1
44



ཡོད་པས་ཁོ་བོས་མང་པོ་འབྲི་མ་ཕོད། ཚུལ་ཁྲིམས་ཟླ་བ་ནི་མི་ཉག་གི་
སློབ་མ་མཁས་པའི་ཐོག་མ་ཡིན་ལ། ཁོང་གིས་འབའ་པ་མང་པོ་དང་ཕྱི་
རྒྱལ་པ་སོགས་ཀྱི་བོད་ཡིག་དགེ་ཕྲུག་མང་པོ་སྐྱེད་སྲིང་དང་། ཀྲུང་་་་
དབྱང་མི་རིགས་སློབ་གྲྭར་ལོ་བཅུ་ལ་ཉེ་བར་བོད་ཡིག་དགེ་རྒན་བྱས་ཏེ་
བོད་ཡིག་མཁས་པ་མང་པོ་སྐྱེད་སྲིང་བྱས་ཡོད། རིན་པོ་ཆེ་ནི་རང་གི་
སློབ་མས་ཡོན་ཏན་ཅུང་ཟད་ཤེས་ཡོད་པར་གཟིགས་ན་ཤིན་ཏུ་དགྱེས་
ཤིང༌། བསྟོད་བསྔགས་ཁོ་ནས་སྐུལ་མ་མཛད། དཔེར་ན་ཚུལ་ཁྲིམས་
ཟླ་བར་དགོན་པར་ཤོག་གསུངས་པའི་ཕྱག་བྲིས་སུ་འདི་ལྟར། ཚུལ་་
ཁྲིམས་བསིལ་འོད་འབུམ་གྱིས་རབ་འཁྱུད་པའི། ། དྲི་མེད་བློ་གྲོས་ཟླ་་་
དཀྱིལ་གང་བ་ཁྱེད། ། གཞན་དོན་ཆུ་གཏེར་འཇིང་ནས་འཕོས་པའི་་་་
མོད། ། ཆོས་སྡེ་ལྷུན་པོའི་ངོགས་འདིར་མྱུར་བྱོན་ཀྱི། །གསུངས་པ་་་
བལྟས་ན་གསལ་ལོ། །་་
དགུང་ལོ་སོ་བཞི་པ་རབ་བྱུང་བཅོ་ལྔ་པའི་མེ་སྟག་ལོར་་་་་་བ་་་
(༡༩༢ ༥ལོར་)མི་ཉག་རི་ཁུད་དགོན་པའི་སྤྲུལ་སྐུས་རང་དགོན་དུ་་་་
གདན་དྲངས། རི་ཁུད་དགོན་དུ་སློབ་གྲྭ་གསར་དུ་བཙུགས། རིག་
པའི་གནས་ཆེན་ལྔའི་འཆད་ཉན་ལོ་གསུམ་ལྷག་མཛད། སློབ་མ་མཁས་
བཙུན་མང་དུ་སྤེལ། ་ དབྱར་གནས་གསར་འཛུགས་ ཐོག་མཁན་པོར་་
བཞུགས་ཤིང༌། སོར་ཐར་དང་། བྱང་སེམས། ། སྔགས་ཀྱི་སྡོམ་པ་
ཡང་མང་པོ་ལ་བསྩལ། : རི་ཁུད་མཆོག་སྤྲུལ་དང་། དབོན་སྤྲུལ་དགོན་
པའི་ལས་སྣེ་བླ་རྒན་རྣམས་ལ་དབང་ལུང་རྗེས་གནང་བཅས་མང་དུ་བསྩལ།
ཁྲོམ་དབང་ཡང་ཐེངས་མང་གནང༌། རི་ཁུད་དགོན་འདི་མི་ཉག་ས་སྐྱའི་
དགོན་ཚང་མའི་ལྟེ་བ་ཡིན་སྟབས་ཅུང་ཆེ། སློབ་གྲྭ་འདི་ནི་མི་ཉག་་་



ཉམས་རྒུད་རྗེས་སློབ་གྲྭ་ཚད་ལྡན་འཛུགས་པའི་ཐོག་མ་ཡིན། ལོ་སུམ་
ཅུར་མུ་མཐུད་གནས་རིང་མཁས་པ་མང་དུ་བྱོན་ཞིང་། བསྟན་པ་རྒྱས་
ཤིང་རིག་གནས་གོང་དུ་སྤེལ་བར་ཕན་པ་རྒྱ་ཆེན་བྱུང་ཡོད། །
རིན་པོ་ཆེ་དགུང་ལོ་ཞེ་བརྒྱད་དུ་ཕེབས་པ་རབ་བྱུང་བཅུ་དྲུག་པའི་
ལྕགས་འབྲུག་ལོ་(༡༩༩༠ལོ་)ལ་རང་དགོན་ཁམས་གསུམ་གྲགས་བྱམས་
ཆེན་ཆོས་འཁོར་གླིང་དུ་རིག་གནས་ཀུན་འདུས་ཀྱི་སློབ་གྲྭ་གསར་དུ་་་་
བཙུགས། སློབ་མ་རེ་ལ་ཟླ་རེར་གསོལ་ཕོགས་འབྲུ་རྒྱ་མ་སུམ་ཅུ་རེ་དང༌།
ཉིན་རེར་མར་ཇ་ཐེངས་གཉིས་རེ། ཆོས་ཚོགས་དང་དུས་ཆེན་སོགས་ཀྱི་
འགྲོ་སྒོ་ཚང་མ་རིན་པོ་ཆེ་ནས་གནང་ཞིང་། སྨན་ནི་དུས་ནམ་ཙམ་སུ་ལ་
དགོས་ཀྱང་རིན་པོ་ཆེ་ནས་བསྩལ། །
འཆད་ཉན་མཁན་པོ་བླ་མ་མཆོག་ཉིད་ཀྱིས་མཛད། མཁན་་་་་
གཞོན་པ་ ཀརྨ་ ཕན་བདེ་བཀྲ་ཤིས། སྐྱོར་དཔོན་གྲགས་པ་དོན་ཡོད།
དགེ་བསྐོས་ཨ་བ་ཆོས་གྲགས་ཡིན། ཐོག་མར་སློབ་མ་བཞི་བཅུ་ཙམ་ཡོད་
པའི་ནང་བོད་རྒྱ་འཇང་བཅས་ཡོད་པ་དང་། ས་དགེ་བཀའ་རྙིང་གི་
སྤྲུལ་སྐུ་དང་དགེ་བཤེས་ཀྱང་ཡོད། སློབ་གྲྭ་ལོ་གཉིས་ལྷག་སོང་རྗེས་སྡེ་
དགེ་ནས་མཁན་པོ་ཐུབ་བསྟན་གདན་དྲངས། ལོ་ཕྱེད་བཞིར་བཞུགས།
མདོའི་སྐོར་གྱི་གཞུང་ཆེན་པོ་བཅུ་གསུམ་དང་། སྔགས་ཀྱི་སྐོར། རྒྱུད་
བརྟག་ པ་ གཉིས་པ། གཞན་ཡང་བྱང་ཆུབ་དཔལ་ བའི་ཚད་ བསྡུས།
སྙན་དངགས་ལེའུ་བར་པ་བཅས་གསུངས། དགོན་པའི་སྒྲིག་ཁྲིམས་་
རྣམས་ཀྱང་དག་ཐེར་ནན་སྨིན་མཛད། མཁན་པོ་ཐུབ་བསྟན་ཁོང་ནི་
ཐུགས་རྒྱུད་དུལ་བ་ལུང་རིགས་ཀྱི་ཡོན་ཏན་ཆགས་ཐོགས་མེད་པ། སློབ་
མར་བརྩེ་ལ་གསུང་སྐད་བདེ་བ་སོགས་སློབ་མ་རྣམས་ལ་ནམ་ཡང་བརྗེད་
46



དུ་མེད་པར་གྱུར། སྐབས་དེ་དག་ཏུ་བླ་མ་རིན་པོ་ཆེ་ནས་རྒྱ་ནག་དང་
བོད་ཀྱི་ཕྱོགས་སོ་སོ་ནས་ཡོང་བའི་དགེ་བསྙེན་དང་ཧྭ་ཤང༌། གྲུབ་་་
མཐའ་རིས་མེད་ཀྱི་དགེ་བའི་བཤེས་གཉེན་དང་བླ་སྤྲུལ་རྣམས་ལ་ཀྱེ་རྡོར།
དུས་འཁོར། གསང་འདུས་སོགས་རྒྱུད་ཀྱི་ཁྲིད་དང་། ཟབ་མོ་ནང་
དོན་རྩ་འགྲེལ། རླུང་སེམས་གཉིས་མེད། ཕྱག་ཆེན་ངེས་དོན་རྒྱ་མཚོ།
ཁྲིད་ཡེ་ཤེས་བླ་མ་སོགས་ཀྱི་ཟབ་ཁྲིད་མཛད། བར་ལམ་ལ་དབང་ལུང་
རྗེས་གནང་ཡང་མང་པོ་གནང༌། སློབ་གྲྭའི་སློབ་མ་རྣམས་ལ་སྒྲ་དང་
སུམ་རྟགས། སྨན་དང་རྩིས། སྙན་ངག་དང་མངོན་བརྗོད་སོགས་བླ་
མ་རང་ཉིད་ནས་ཁྲིད་པ་མ་ཟད། ཚད་མ་རང་གིས་ཁྲིད་ནས་ལུས་ཀྱི་
རྣམ་འགྱུར་ཐལ་མོ་རྡེབ་པ་སོགས་དང་། ངག་གི་རྣམ་འགྱུར་དྷི་སྐད་
རྒྱག་ པ་ སོགས་ དབུས་ སེར་འབྲས་དགའ་གསུམ་གྱི་འགྲོས་ལྟར་མཛད།
སྐབས་ འགར་ ལྷ་ སྒང་ དགོན། བྲག་ མཁར་ དགོན། བ་ རི་དགོན།
སེང་གེ་དགོན། སྐྱིད་གླིང་དགོན་སོགས་མི་ཉག་སྟོད་ཀྱི་ས་རྙིང་དགེ་
གསུམ་གྱི་དགོན་པ་རྣམས་སུ་བྱོན་ནས་སྐྱིད་གླིང་སྤྲུལ་སྐུ་ཆོས་ཀྱི་རྒྱ་མཚོ།
བྲག་མཁར་སྤྲུལ་སྐུ་པད་རྡོར། བྲག་མཁར་སྤྲུལ་སྐུ་ཀུན་བཟང་། བཱ་
གནས་སྤྲུལ་སྐུ་བཅས་ལ་གསང་སྔགས་ཟབ་མོའི་ཁྲིད་དང་མན་ངག་མང་པོ་
བསྩལ། ཁྱད་པར་གསང་སྔགས་རྙིང་མའི་ཆོས་སྐོར་རྒྱུད་གསང་བ་སྙིང་
པོ་ཀློང་ཆེན་མཛོད་བདུན། ངལ་གསོ་སྐོར་གསུམ། སྙིང་ཐིག་མ་བུ།
ཁྲིད་ཡེ་ཤེས་བླ་མ་སོགས་ཐེག་དགུའི་ཡང་རྩེ་འོད་གསལ་རྫོགས་པ་ཆེན་
པོའི་ཟབ་ཁྲིད་ལན་མང་མཛད། མཆོག་ཉིད་ནས་ཀྱང་བཀའ་ཕྱག་ཆུ་བོ་
གཉིས་འདུས་དང་། བཀའ་རྙིང་ཟུང་འབྲེལ་ལ་ཐུགས་རྟོན་རྣལ་མ་་་
མཛད། དཔལ་ལྡན་ས་སྐྱའི་བླ་ཆེན་གྷ་ཐར་ལམ་དགོན་པའི་སྤྲུལ་སྐུ་



བསྟན་པའི་ཉི་མ་མཆོག་ཀྱང་ཐག་རིང་ནས་རིན་པོ་ཆེའི་སྤྱན་སྔར་ཕེབས་
ནས་ང་ཚོ་དང་མཉམ་དུ་སྒྲ་དབྱངས་ཅན་དང་། སྙན་ངག སུམ་་
རྟགས་བཅས་གསན། འཇང་བླ་ སྒྲོལ་དཀར་སྤྲུལ་སྐུ་འཁོར་བཅས་་་་་
འདིར་བྱོན་ནས་ལོ་གཅིག་རིང་སློབ་གྲྭར་རིག་པའི་གནས་སྦྱོང་བར་མཛད།
སློབ་གྲྭ་འདིར་སྦྱོང་མྱོང་བའི་རྒྱ་རིགས་སློབ་མ་ནི་ཤིན་ཏུ་མང་བས་ཚང་མ་
ཞུ་ཐུབ་བྲལ་ཞིང་། མཚོན་པ་ཙམ་ཞུས་ན། ༡༩༩༦ལོའི་ཁྲུང་ཆིང་ཧྲི་
ཀྲང་གི་བུ་གཉིས་པ་ཀྲུང་ཁྲི་ཆིས་སྔ་ཕྱི་ལོ་དྲུག་ཙམ་འདུག བརྩོན་འགྲུས་
ཆེ་བས་མཁས་པར་གྱུར། ཕྱིས་རྒྱ་གར་སོང་ནས་མཚམས་ལོ་ཤས་་་་་
བཞུགས་རྗེས་ཨ་མེ་རི་ཀར་སོང་། སློབ་གྲྭ་ཆེན་མོའི་སློབ་དཔོན་ཆེན་
པོར་གྱུར། རྗེ་མི་ལའི་རྣམ་ཐར་དང་མགུར་འབུམ་སོགས་བཀའ་རྒྱུད་
པའི་ཟབ་ཆོས་མང་པོ་དབྱིན་ཡིག་ཏུ་བསྒྱུར། སྔོན་དགོན་པར་མཆོད་
ཐོག་སྨོན་ལམ་ཆེན་མོ་སོགས་ཀྱི་རྟེན་རྩ་བཞག་ཅིང་། སླད་དགོན་ཞིག་
གསོའི་སྐབས་རོགས་རམ་གནང་བ་སོགས་དགོན་པར་དྲིན་ཤིན་ཏུ་ཆེ།
ཨ་རིར་སློབ་མའང་མང་ཙམ་སྤེལ། ད་ལྟ་འདས་ཟིན་སོང་། ཁྲེན་ཆི་
པོའོ། བརྩོན་འགྲུས་ཤིན་ཏུ་ཆེ། གསང་སྔགས་ལ་མཁས། མཚམས་
བསྙེན་སྒྲུབ་ལོ་ཤས་བཞུགས། མི་ལའི་རྣམ་ཐར་སོགས་རྒྱ་ཡིག་ཏུ་བསྒྱུར།
རྒྱལ་ཁབ་མང་པོའི་ཡེ་གེ་མཁྱེན། སི་ཁྲོན་ཁྲིན་ཏུར་ཡུན་རིང་བཞུགས་
ནས་འདས། ཁྲེན་ཇ་མིང་། རིན་པོ་ཆེར་ཡུན་རིང་བསྟེན། བོད་
ཡིག་མཁས་པ་རང་མ་བྱུང་ཡང་། རྒྱ་ཡིག་རྩོམ་ཡིག་འབྲི་བར་ཤིན་ཏུ་
མཁས། རྒྱ་ གར་ གནས་ཆེན་རྣམས་ སུ་ མཚམས་ཡུན་ རིང་ བཞུགས།
བཀའ་རྒྱུད་པའི་ཆོས་སྐོར་རྒྱ་ཡིག་ཐོག་ནས་ཤིན་ཏུ་མང་པོ་བརྩམས། ད་
ལྟ་འདས་ཚར། དགེ་བསྙེན་མ་ཧུའུ་ཡའོ་ལུང་ཅང་སུའུའི་མི། ཡུན་
48



ནན་སློབ་གྲྭ་ཆེན་མོའི་སློབ་དཔོན་ཆེན་པོའི་བུ་མོ་ཡིན། རིན་པོ་ཆེ་ཡུན་
རིང་བསྟེན། བོད་ཀྱི་སྐད་ཡིག་མཁས་པར་གྱུར། རིན་པོ་ཆེའི་སྒྲ་སྒྱུར་
པ་བྱས། ༡༩༥ ༢ལོ་ནས་བར་ཆད་ཀྱིས་མནར། ཕྱིས་རིན་པོ་ཆེའི་
རྣམ་ཐར་ཐ་ཐོར་སོགས་རྒྱ་ཡིག་གི་རྩོམ་འགའ་འབྲི་འགོ་ཚུགས་ཀྱང་ཡུན་
མི་རིང་བར་འདས། ད་དུང་ཅང་ཤིས་ཀྱི་ཧྭ་ཤང་མན་ཁུང་། སྨྲ་བ་
ཉུང་ལ། ཤིན་ཏུ་བཙུན། ཉམས་རྟོགས་མཐོ། ཅང་ཤིས་དགོན་་
ཆེན་ཞིག་གི་བདག་པོ་ཡིན་པར་གྲགས། དེང་སང་བཞུགས་ཡོད་པ་འདྲ།
གཞན་ སྔོན་ རིན་པོ་ཆེའི་སྒྲ་ སྒྱུར་ པ་ མན་ ཁུང་ ཧྭ་ ཤང༌ ཁྲུང་ཆིང་ གི་ མི།
བོད་ཀྱི་སྐད་ཡིག་བྱང་མ་ཡོད། རྒྱ་ཡིག་དཔངས་ཚད་ཅུང་དམའ། མི་
གཤིས་ཤིན་ཏུ་བཟང། རིན་པོ་ཆེ་ཡུན་རིང་བསྟེན། ད་ལྟ་འདས་ཟིན་
ཚོད། དེ་མིན་ཁྲུང་ཆིང་གི་ཡོན་མི་ཧྭ་ ཤང་སོགས་ཁྲིན་ཏུའུ་ཡ་ ཨན་་་་
བཅས་ནས་ཡོང་བའི་ཧྭ་ཤང་དང་། ཧྲང་ཧེ། ཀོང་ཏུང་སོགས་ནས་
ཡོང་བའི་དགེ་བསྙེན་མང་པོ་ཡོད་པས་ཚང་མ་འབྲི་དགོས་ན་ཤིན་ཏུ་མང་
བས་དེ་ཙམ་ཡིན།
དབྱར་གནས་ཀྱི་སྐབས་དང༌། དགུན་གྱི་དུས་བཅས་ལ་མི་ཉག་
སྟོད་ཀྱི་དགོན་ཁག་ནས་དུས་ཐུང་སློབ་སྦྱོང་བྱེད་མཁན་མང་། དཔེར་ན་
རི་ཁུད་དགོན་པའི་ལྷོ་རི་ལྷག་པ་དང་། བ་རི་དགོན་པའི་རིན་གྲགས་
དང་། རིག་རྡོར། ལྷ་སྒང་དགོན་པའི་བསོད་ནམས་སྦྱིན་པ་ངེས་དོན་
བསྟན་འཛིན་སོགས་ལྟ་བུ། ད་དུང་ཨི་ཊ་ལི་ན་ཡོད་པའི་ནམ་མཁའི་
ནོར་བུ་དང་། ཀྲུང་དབྱང་མི་རིགས་སློབ་གྲྭ་ཆེན་པོའི་སློབ་དཔོན་ཆེན་
པོ་ཐུང་ཅིན་ཧྭ། ཝང་ཡའོ། ཀིན་ཡུས་ཧྥང་། སྐལ་བཟང་འགྱུར་
མེད། ཧོང་པུའུ་ཧྲན་སོགས་རང་དགོན་དུ་ལོ་གཅིག་ཙམ་སྦྱངས་རྗེས་



རིན་པོ་ཆེ་པེ་ཅིན་ཀྲུང་དབྱང་མི་རིགས་སློབ་གྲྭར་གདན་དྲངས་ནས་ལོ་
གསུམ་བཞུགས་རིང་གི་སློབ་མ་ཡིན། ད་དུང་རྒྱ་རིགས་བོད་རིག་པར་
ཞིབ་འཇུག་ པ་ སྙན་ གྲགས་ ཅན་ གྱི་ སློབ་ དཔོན་ཆེན་པོ་ཡུས་ ཏའོ་ཆོན།
ཀྲང་དབྱི་སུན། ལིང་ཨན་ཙེ། ཝང་ཡི་ལོན། ལིའུ་ལི་ཆན་སོགས་
ཀྱང་ཡུན་ངེས་མེད་དུ་བསྟེན་མྱོང་བ་ཤ་སྟག་ཡིན། མདོར་ན་བླ་མ་རིན་
པོ་ཆེ་ནི་རྒྱ་རིགས་ བོད་རིག་པར་ཞིབ་འཇུག་བྱེད་པོ་སྐྱེད་སྲིང་དང་།
བོད་ཀྱི་མདོ་སྔགས་བསྟན་པ་རྒྱ་ནག་ཏུ་སྤེལ་བ་ལ་མཛད་རྗེས་སུས་ཀྱང་
འགྲན་དུ་མེད་པ་བཞག་ཡོད། །
རབ་བྱུང་བཅུ་དྲུག་པའི་ཆུ་ལུག་ལོའི་( ༡༩༩༣ལོའི་)བོད་ཟླ་བཅུ་
པར་ཉག་ཆུའི་འགྲམ་རྒེན་ལ་ཕེབས་ནས་ཡུན་རིང་ཕྱིན་པའི་འཁོན་་་་་
བསྡུམས་པ་འདི་ལྟར།
ཉག་ཆུའི་རྒྱུད་ཀྱི་ཏ་ཁོག་ཡུལ། །
ཚེ་རིང་ཕུན་ཚོགས་ཁྱིམ་བརྒྱུད་དང་། །
ཉག་ཆུ་ཕ་རོལ་སྤུན་ནི་ལ། །
ཨ་ལབ་ཅེས་པའི་ཁྱིམ་བརྒྱུད་གཉིས། །
འཁོན་ལན་སློག་རེས་འཁྲུག་རྩོད་ཀྱིས། །
ཡུན་རིང་མནར་བའི་རྐྱེན་ལ་བརྟེན། །
ཕར་ཚུར་མི་གྲངས་བདུན་ཅུ་ལྷག །
གཅེས་པའི་སྲོག་དང་བྲལ་བར་བྱས། །
དེ་ལྟའི་རང་འཕུང་གཞན་བརླག་གི །
ཡ་ངའི་གནས་དག་གཟིགས་པའི་མོད། །
སྙིང་རྗེས་མ་བཟོད་འཁོར་ཚོགས་བཅས། །
50



འཁོན་པ་བསྡུམ་ཕྱིར་ཡུལ་དེར་བྱོན། །
ཕན་ཚུན་གཉིས་ཆར་དམ་ཆོས་ཀྱི། །
བདུད་བརྩིའི་གྲུ་ཆར་ལེགས་ཕབ་པས། །
དད་དེ་མཆི་མས་མིག་བརླན་ཞིང་། །།
ད་ནས་བཟུང་སྟེ་ཇི་སྲིད་བར། །་
སྡིག་པའི་ལས་ལ་མི་འཇུག་ཅེས། །
དམ་བཅའི་ཚིག་དག་ཟློ་བཞིན་པར། །
སྙིམ་པ་སྤྱི་བོར་རབ་བཀོད་ནས། །
གང་གི་ཞབས་ལ་ཡང་ཡང་གཏུག །
ཅེས་སྨྲས་སོ། །



རྒྱལ་དབང་ཀརྨ་པའི་མཆོག་སྤྲུལ་གསེར་ཁྲིར་མངའ་
གསོལ་དང་ཡོངས་འཛིན་མཛད་ཕྱིར་དབུས་ལྷ་
ལྡན་དུ་ཐེངས་གཉིས་པར་ཕེབས་པ།
རིན་པོ་ཆེ་དགུང་ལོ་སོ་བརྒྱད་དུ་ཕེབས་པ་རབ་བྱུང་བཅུ་དྲུག་པའི་
ལྕགས་རྟ་ལོར་( ༡༩༣༠ལོར་)རྒྱལ་དབང་ཀརྨ་པ་སྐུ་རབས་བཅུ་དྲུག་པ་
ཀརྨ་རིག་པའི་སེང་གེ་གསེར་ཁྲིར་མངའ་གསོལ་དང་། རྒྱལ་དབང་་་་
མཆོག་གི་ཡོངས་འཛིན་མཛད་པའི་ཆེད་དུ་དབུས་ལྷ་ལྡན་དུ་ཐེངས་གཉིས་
པར་ཆིབས་ཁ་བསྒྱུར། ཉག་ཆུ་བརྒལ་ནས་ལྷོ་ལམ་བརྒྱུད་དེ་ལི་ཐང་།
ཆབ་མདོ་སོགས་བྱོན་ལམ་རྣམས་སུ་དགོན་ཕལ་མོ་ཆེར་ཆོས་མཇལ་དང༌།
ཁྱད་པར་གནས་ནང་སོགས་ཀརྨ་པའི་དགོན་པ་ཚང་མར་དབང་རྗེས་་་
གནང༌། ཁྲོམ་ པ་ རྣམས་ ལ་ ཁྲོམ་ དབང་ དང་། འབྲུ་ དྲུག་ གི་ལུང་།
དགེ་སྒྲུབ་སྡིག་སྤོང་གི་ཆོས་བཤད་བཅས་ཆོས་སྦྱིན་ལེགས་པར་བསྩལ།
ལི་ཐང་ལ་སྔོན་མི་ཉག་ཇག་ལ་ཡོང་མྱོང་བ་འགས་རྔའུ་རོང་དུ་རིན་པོ་ཆེའི་
ཕྱག་རྫས་ཇག་པས་ཁྱེར་བ་འགའ་ཚུར་ཕུལ་ཡང་། ངས་འཁོར་གསུམ་མི་
དམིགས་པའི་ངང་ནས་བསྔོས་ཟིན་སྟབས། ཚུར་བླང་མི་རུང་གསུངས་
ནས་མ་བཞེས། ཕྱིན་ཆད་ཇག་ལ་མི་འགྲོ་བ་ཞིག་ཅིས་ཀྱང་གྱིས་ཞེས་
བསྒོས། ཟླ་བ་གསུམ་འགོར། དེ་ནས་དབུས་རྒྱལ་དབང་ཀརྨ་པའི་
གདན་ས་ཆེན་པོ་སྟོད་ལུང་མཚུར་ཕུར་འབྱོར་རྗེས་ཡབ་སྲས་གསེར་ཞལ་
52



མངོན་སུམ་མཇལ། རྗེ་ཀརྨ་པའི་ཡབ་ཆེན་དང་། རྗེ་གོང་མའི་མཁའ་
འགྲོ་ཆེན་མོ། གནས་ནང་དཔའ་བོ་རིན་པོ་ཆེ། རྒྱལ་ཚབ་རིན་པོ་ཆེ་
སོགས་གདན་སའི་ཆེ་དགུས་གཙུག་ཏུ་གྱུར། མཚུར་དགོན་གྱི་བླ་མ་ལས་
སྣེ་ཡོན་བདག་བཅས་ཀྱིས་དགའ་བསུ་ཚད་མེད་མཛད། རྗེ་རྒྱལ་དབང་
བཅུ་དྲུག་པ་གསེར་ཁྲིར་མངའ་གསོལ་བའི་དུས་སྟོན་ཆེན་མོར། རྗེ་རིན་
པོ་ཆེས་ཁྲི་བཤད་དང༌། མཎྜལ་རྒྱས་བཤད། ཕུན་ཚོགས་ལྔ་ལྡན་གྱི་
འབེལ་གཏམ་བཅས་མཛད་པས་མཁས་དབང་འབུམ་གྱིས་དགྱེས་འཛུམ་
དང་བཅས་ལེགས་སོ་དང་བསྟོད་པའི་མེ་ཏོག་ཕྱོགས་བརྒྱར་གཏོར། རྗེ་
སི་ཏུ་པདྨ་དབང་མཆོག་རྒྱལ་པོའི་བཀས་བསྐུལ་དང་། མཚུར་དགོན་གྱི་
བླ་མ་ལས་སྣེ་ཆེ་དགུས་ནན་བསྐུལ་ལ་བརྟེན། རྒྱལ་དབང་མཆོག་གི་
ཡོངས་འཛིན་ལོ་གཅིག་ལྷག་བཞུགས། རྨང་གཞིའི་ཡོན་ཏན་མ་ལུས་པ་
ཕུལ་ཞིང༌། རྒྱལ་དབང་མཆོག་དང༌། གནས་ནང་དཔའ་བོ་རིན་པོ་ཆེ།
རྒྱལ་ཚབ་རིན་པོ་ཆེ་སོགས་བཀའ་རྒྱུད་པའི་བླ་སྤྲུལ་རྣམས་ལ་དབང་ལུང་
རྗེས་གནང་དང་མན་ངག་སོགས་གནང་བ་དང༌། བཀའ་རྒྱུད་པའི་ཟབ་
ཆོས་བདེ་མཆོག མ་ཧཱ་མཱ་ཡ། རྡོ་རྗེ་གདན་བཞི་སོགས་རྒྱུད་སྡེ་ཆེན་པོ་
དང་། ཕྱག་ཆེན་ནཱ་རོ་ཆོས་དྲུག བཀའ་གདམས་བློ་སྦྱོང་དོན་བདུན་
བཅས་ཀྱི་བཤད་ཁྲིད་མང་དུ་མཛད། མཚུར་དགོན་དང་གནས་ནང་
དགོན་པའི་དགེ་འདུན་ཚོགས་པར་ཡང་དབང་ལུང་ཐེངས་མང་གནང་།
ལྷ་སར་ སེར་འབྲས་དགའ་གསུམ་དུ་གྲྭ་སྐོར་བྱོན། དགེ་བའི་བཤེས་་
གཉེན་ཆེན་པོ་དམ་པ་ཨ་མེས་དང༌། མི་ཉག་སྐྱོར་དཔོན་བློ་བཟང་ཡོན་
ཏན་སོགས་དགེ་བཤེས་ཆེན་མོ་མང་པོ་དང་གཞུང་པོད་ལྔའི་དཀའ་གནད་
སྐོར་ལ་བགྲོ་གླེང་མཛད་དེ་དགེ་བཤེས་ཀུན་གྱི་ཐུགས་དབང་མེད་དུ་



འཕྲོགས། དགའ་ལྡན་ཁྲི་རིན་པོ་ཆེ་དམ་པ་ཨ་མེས་ནས། བོད་སྡེ་པ་
གཞུང་ནས་གནང་བའི་ལས་གོས་ཀྱང་རིན་པོ་ཆེ་ལ་ཕུལ་ཏེ། བྱ་རྒྱལ་
ཁྱུང་འདྲ་བའི་མཁས་དབང་ཁྱེད་ལྟ་བུ་ནི་འདིར་ལྷ་གདན་དུ་བཞུགས་ན་
ལུང་རིགས་ཀྱི་གཤོག་པ་སྐྱོང་ཐུབ་པ་ལས་མི་ཉག་རྫ་ཁོག་ལྟ་བུར་ཁྱེད་ཀྱི་
གཤོག་པ་བསྐྱང་ས་མེད། དེ་ཕྱིར་འདིར་བཞུགས་ན་ལེགས་ཞུས། མི་
ཉག་སྐྱོར་དཔོན་ནས་ཀྱང་དེ་བཞིན་ཞུས་ཀྱང་རིན་པོ་ཆེས་རང་རེ་མི་ཉག་
གི་ཡུལ་དུ་བསྟན་པ་ཉམས་ཤིང་། རིག་གནས་ཀྱང་མི་དར་བས་མཁས་
པ་དགོས་གལ་དེ་བས་ཆེ། ང་ཅིས་ཀྱང་རང་ཡུལ་དུ་ལོག་རྒྱུ་ཡིན་་་་་
གསུངས། ལྷ་གདན་དུ་བཞུགས་རྒྱུར་ཞལ་བཞེས་མ་གནང་། མི་ཉག་
སྐྱོར་དཔོན་གྱིས་དབང་དང་རྗེས་གནང་འགའ་ཡང་ཞུས། ལོ་གཅིག་
ལྷག་སོང་རྗེས་ཡོངས་འཛིན་དགོངས་པ་ཞུས་ཤིང་། དབུས་གཙང་དུ་
ཡོད་པའི་རང་དགོན་གྲྭ་རྒན་གཞོན་ཚང་མ་རང་དགོན་དུ་ལོག་དགོས་པའི་
བཀའ་ཕབ། དབུས་གཙང་དུ་ཡུན་རིང་བསྡད་པའི་ལྕང་ར་བསོད་་་་
ནམས་དོན་འགྲུབ། བློ་བཟང་དཔལ་ལྡན་ཚེ་དབང་། འབྱོར་དབུས་
བསོད་ནམས་དཔལ་བཟང་། ཨ་ར་ཡེ་ཤེས་རྒྱ་མཚོ་སོགས་དབུས་གཙང་
དུ་ཡོད་པའི་ཁམས་གསུམ་གྲགས་དགོན་པའི་གྲྭ་ཡོངས་རྫོགས་རིན་པོ་ཆེ་
དང་ལྷན་ཅིག་རང་ཡུལ་དུ་ལོག ཡར་བྱོན་དུས་གསོལ་དཔོན། ཕྱག་
མཛོད། མཆོད་གཡོག་བཅས་གཙོ་འཁོར་བཞི་ལས་མེད་ཀྱང་། མར་
ལོག་ཕེབས་སྐབས་གཙོ་འཁོར་བཅུ་ལྷག་ཡོད་ཅིང་། ལི་ཐང་ཚོང་པ་ཨ་
འབྲུག་ཚང་དང་མཉམ་དུ་ལོག་བྱོན། རིང་མིན་ཁམས་གསུམ་གྲགས་
བྱམས་ཆེན་ཆོས་འཁོར་གླིང་དུ་བདེ་བར་ཕྱག་ཕེབས། གྲྭ་ཡོངས་ཡོན་
བདག་དང་བཅས་པ་ཐག་རིང་པོར་བསུ་བར་ཡོང་ནས་དགོན་པར་སེར་
，
54



སྦྲེངས་གཟབ་རྒྱས་ཀྱིས་བསུས། ཡོན་ཆོས་ཀུན་དགའ་དད་ཚད་མེད་
འཕེལ་སྐབས་དེར་འདུ་ཁང་དང་། ཤག་སྐོར། དབྱར་གནས་ཁང་
བཅས་ཀྱི་ཕྱི་རྭ་ཕལ་ཆེར་གྲུབ་ཟིན་ཅིང་། ཕྱག་མཛོད་ཁང་དང་གཟིམ་
ཤག་རྣམས་ཕྱི་ནང་ལེགས་པར་གྲུབ། སྤྱིར་རིན་པོ་ཆེའི་ཕྱག་མཛོད་ནི་སྔ་
ཕྱིར་ཕའུ་ཐབ་ཨ་འབུམ། གཟུགས་སྟོབས་ཆེ་ལ་བརྗིད་པ། མི་གཤིས་
བཟང་པོ་ཀུན་དང་མཐུན་པ། བློ་བརྟན་པོ་སྨྲ་བ་ཉུང་བ་དེ་ནི་ཕྱག་
མཛོད་དང་པོ་ཡིན། ཕྱག་མཛོད་ཁུ་བོ་ཡེ་ཤེས། འགེ་བ་དགོན་པའི་གྲྭ་
པ་དེར་གདན་དྲངས་པ། གཟུགས་བྱད་རིན་པོ་ཆེ་དང་ཤིན་ཏུ་འདྲ་བ།
བློ་དགོན་པར་དཀར་ཞིང་རྒྱས་སྤྲོས་ཆུད་ཟོས་ལ་རྒོལ་བ། རྒྱུ་ནོར་ཉར་
བ་མ་གཏོགས་ཚོང་ལས་སོགས་ལ་མི་དགའ་བ། དམ་ཚིག་གཙང་ཡང་
མཚོན་ཆར་ཐུགས་དགྱེས་པ་ཞིག་ཡིན། བློ་བཟང་བཟོད་པ་ཕྱག་མཛོད་
ཡུན་རིང་བྱས། སྤྱི་སེམས་ཆེ། འོག་གི་མི་ལ་བྱམས། ཀུན་དང་
མཐུན། རྒྱུད་ དྲང་པོ་ ཞིག་ ཡིན། ལྕང་ ར་ བསོད་ནམས་དོན་གྲུབ།
གཟུགས་རིང་། ངོས་རྒྱ་ར་ཅན། ཚོང་སོགས་ལ་ཅུང་མཁས། འོག་
གི་མི་སྤྱོད་མཁས། སྙིང་ཆུང་། ཀུན་སྤྱོད་འབྲིང་ཙམ་ཡིན། ལྷ་མགོ་
ཀརྨ་རྣམ་རྒྱལ། ཕྱག་མཛོད་གཞོན་པ་ཡུན་རིང་བྱས། བཟོ་འཚེམ་
དྲུབ་ལ་མཁས། བླ་བྲང་གི་སྒ་སྟན་ཆ་སོགས་ཕལ་ཆེ་བ་ཁོང་གིས་བཙེམ།
རིན་པོ་ཆེའི་ན་བཟའ་ཆིབས་སྟན་སོགས་ཀྱང་ཁོང་གིས་བཙེམ། སྨྲ་བ་
ཉུང་། ལག་བདེ། མི་བདེན་པ། ཀུན་དང་ མཐུན་ པ་ ཞིག་ཡིན།
མི་ རག་ རིན་ཆེན་རྒྱལ་ མཚན། གཟུགས་འབྲིང་ཙམ། ངོས་རྒྱ་བོ།
རྒྱུན་གོས་བཙུན་ཆས། སྨྲ་བ་མང་། མགོ་བདེ། ནོར་གཉེར་ཅུང་
བཟང༌། རང༌ དོན་ ལ་ ངར་ ཙམ་ ཡིན། ཨ་ མཆོད་ ངག་ དབང་།
55



གཟུགས་ཤིན་དུ་རིང་། དགོན་པར་སེམས་ཤིན་ཏུ་དཀར། གྲོན་ཆུང་
ལ་དགའ། ཕྱག་རྫས་དོ་དམ་བཟང་། གཤིས་ཅུང་གྱོང་། མི་རྒྱུད་
བཟང་། ཡུལ་གཞན་ནས་ཡོང་བའི་མི་ཡིན་པས་དགོན་པའི་སྒྲིག་ཁོངས་
མ་ ཡིན། བློ་ བཟང་ རྒྱལ་ མཚན། གཟུགས་ ཐུང་། ཤ་ རྒྱགས།
དགོན་པར་ཤིན་ཏུ་སེམས་དཀར། སྤྱི་སེམས་ཆེ། སྨྲ་བ་ཤིན་ཏུ་ཉུང༌།
མི་བརྟན་པོ། ཀུན་དང་མཐུན། སྙིང་ཆུང་། ནོར་གཉེར་གྱི་བློ་་་
ཐབས་ཅུང་ཉུང༌། མི་གཤིས་བཟང་པོ་ཞིག་ཡིན། གོང་གསལ་ཕྱག་
མཛོད་ཚང་མ་འདས་ཟིན། ཁོ་བོས་གཤིབས་མྱོང་བས་ཕྱི་རབས་རྣམས་
ལ་རྗེས་དྲན་ཞིབ་དཔྱད་བྱ་རྒྱུར་ཞུས་པ་ཡིན། །
56



མ་ཧཱ་ཙི་ནའི་ཡུལ་དུ་མདོ་སྔགས་བསྟན་པ་
སྤེལ་ཞིང་གདུལ་བྱ་སྨིན་གྲོལ་ལ་འགོད་
ཕྱིར་ལན་གཉིས་ཕེབས་པ།
རིན་པོ་ཆེ་དགུང་ལོ་ཞེ་གསུམ་དུ་ཕེབས་པ། རབ་བྱུང་བཅུ་དྲུག་
པའི་ཤིང་ཕག་ལོ་(༡༩༢༥ལོ་)ལ་རྒྱལ་ཁབ་ཀྱི་རིམ་གྲོ་བླ་མ་ནོར་ལྷ་རིན་
པོ་ཆེ་རྒྱ་ནག་ནས་ཁམས་དར་མདོར་ཕེབས། བླ་མ་རིན་པོ་ཆེ་མཇལ་
འཕྲད་མཛད་ཅིང་ཤིན་ཏུ་དགྱེས་ཚོར་ཆེན་པོ་མཛད། རྒྱ་ནག་ཏུ་ཕེབས་
དགོས་པར་གསུངས།
ནོར་བླའི་དྲུང་ཆེན་ཧན་དྭ་ཚའེ་སོགས་རྒྱ་རིགས་སློབ་མ་རྣམས་ནས་
ཀྱང་རྒྱ་ནག་ཏུ་ཕེབས་དགོས་པར་ཡང་ཡང་ཞུས། སླད་ནས་ནོར་བླས་
གསུངས་འཕྲིན་ཐོག་ནས་བསྟན་འགྲོར་སྨན་པའི་དོན་དུ་རྒྱ་ནག་ལ་ཅིས་
ཀྱང་ཕེབས་དགོས་པར་ནན་བསྐུལ་མཛད། །
ནོར་བླ་ནི་ཆབ་མདོ་རི་བོ་ཆེའི་རྫོང་རྭ་ ཤ་ཆུས་ལུང་བཟང་ནང་་་་
མགར་ར་ཚང་གི་ཁྱིམ་དུ་རབ་བྱུང་བཅོ་ལྔ་པའི་མེ་བྱི་ལོར་(༡༨༧༦ལོར་）
འཁྲུངས། རིན་པོ་ཆེ་ལས་དགུང་ལོ་བཅུ་བདུན་ཆེ། ཡོངས་གྲགས་ཀྱི་
མཚན་མགར་ར་བླ་མ་ཟེར། རྗེ་དྲུང་སྐུ་རབས་བདུན་པའི་ཨ་ནེའི་བུ་
མོའི་བུ་ཡིན། ཆུང་དུས་ནས་བླ་མའི་མིང་ཐོབ། རི་བོ་ཆེ་དགོན་པར་
རྙིང་མའི་གྲྭ་ཚང་དུ་ཆོས་གྲྭར་ཞུགས། རྗེ་དྲུང་བྱམས་པའི་འབྱུང་གནས་



བླ་མར་བསྟེན། བྱིས་པའི་དུས་ ནས་ མངོན་མཁྱེན་རྫུ་ འཕྲུལ་ མངའ།
ནར་སོན་དུས་རི་བོ་ཆེ་དགོན་པའི་སྲིད་ཀྱི་བྱ་བ་བསྒྲུབས། ས་ཕག་ལོར་
(༡༨༩༩ལོར་)བླ་མ་དང་མཉམ་དུ་སྤོ་བོ་པདྨ་བཀོད་ལ་ཕེབས་ནས་ཆོས་
འཁོར་བསྐོར། གྲུབ་རྟགས་མང་པོ་བསྟན། གནས་སྒོ་ཕྱེས། ཨ་་
འདྲ་ཐང་དུ་དགོན་བཏབ། སློབ་མ་ཡོན་བདག་ཤིན་ཏུ་རྒྱས། སྤོ་བོ་
ཀ གནམ་སྡེ་པས་འབྲོག་ཐང་གི་དགོན་སྡེ་ཚང་མ་ཁོང་ལ་ཕུལ། དགེ་
སློང་རྒྱ་མཚོ་དང་རྫ་ཕུད་ཀོང་སྤྲུལ་གཉིས་དེར་བླ་ཚབ་བསྐོས། མེ་ལུག་
ལོར་(༡༩༠༧ལོར་）ཁོང་རང་དགོན་རི་བོ་ཆེར་ལོག ལྕགས་ཁྱི་ལོར་
（༡༩༡༠ལོར་）སྤོ་བོའི་དགོན་ཀུན་ཡུལ་དེའི་གྲྭ་དམག་གིས་མེར་བསྲེགས།
ནོར་བླ་རིན་པོ་ཆེས་ཆིང་དམག་ལ་རོགས་བྱས་རྐྱེན་སྡེ་གཞུང་གི་བཙོན་དུ་
ལྷུངས། བཙོན་ཁང་ནས་ཐབས་སྣ་ཚོགས་ཀྱིས་བྲོས་ཐར་ཏེ་རྒྱ་ནག་ཏུ་
བྱོན། རྒྱ་ནག་ཏུ་སློབ་མ་མང་ཞིང་སྙན་གྲགས་ཆེ་བར་གྱུར། སྐབས་
དེའི་རྒྱལ་ཁབ་གཙོ་བདག་ཅང་ཅེ་ཧྲིས་ཀྱང་མཇལ་འཕྲད་དང་གཙིགས་ཆེ་
བར་མཛད། རྗེས་ཁམས་དར་མདོར་སྲུང་དམག་བཅས་འབྱོར། རབ་
བྱུང་བཅུ་དྲུག་པའི་ཤིང་ཕག་ལོར་(༡༩༣༥ལོར་)དཀར་མཛེས་སུ་དམར་
དམག་གིས་བོད་པ་སྲིད་གཞུང་གི་གཙོ་འཛིན་གཞོན་པའི་གོ་གནས་སྤྲད།
དམར་དམག་སྨན་ཁང་དུ་སྨན་བཅོས་བྱས་ཀྱང་མ་ཕན་པར་སྐུ་གཤེགས།
ཁོང་ གི་ སློབ་ མ་ ཧན་ དྭ་ ཚའེ་ སོགས་ ཀྱིས་ སྐུ་གདུང་ཞུགས་འབུལ་བྱས།
ཐུགས་ལྗགས་སྤྱན་གསུམ་མ་ཚིག་པར་ལྷག་ཅིང་། ཐུགས་རྗེ་བཙུན་སྒྲོལ་
མ་རང་བྱོན་ཞིག་ཏུ་གྱུར་པར་གྲགས། །
ནོར་བླའི་སློབ་མ་རྣམས་ཀྱིས་མིག་མཆི་མས་བརླན་བཞིན་པར་རྒྱ་
ནག་ཏུ་ཕེབས་རོགས་ཡང་ཡང་ཞུས་པའི་ངོ་ལྡོག་མ་བཟོད་པར་ཞལ་བཞེས་
58



མཛད། རབ་བྱུང་བཅུ་དྲུག་པའི་མེ་བྱི་ལོར་(༡༩༣༦ལོར་)ཕྱག་མཛོད་
བཟོད་པ། གསོལ་དཔོན་མཁྱེན་རབ། པྲ་ ཕབ་བླ་མ་ཆོས་ གྲགས།
སྒྲ་སྒྱུར་པ་མན་ཁུང་ཧྥ་ཧྲི། གྲྭ་པ་རྒྱལ་མཚན་དང་བསོད་ནམས་ཚེ་རིང་
བཅས་གཙོ་འཁོར་བདུན་དར་མདོར་འབྱོར། ཁྲུང་ཆིང་ནས་ཁྲེན་ཁྲུའུ་
ཀྲང་དང་། ཁྲུང་ཆིང་དངུལ་ཁང་གི་བདག་པོ་ཕན་ཁྲུའུ་ཀྲང་སོགས་ནས་
ལམ་བར་གྲོན་དངུལ་མགྱོགས་བསྐུར་བྱུང་བར་བརྟེན། དར་མདོར་་
ཡུན་རིང་མ་བཞུགས་པར་ཁྲིན་ཏུར་བཏེག ཁྲིན་ཏུར་སྐྱབས་འགྲོ་དང་།
རྗེ་བཙུན་སྒྲོལ་མ། འཕགས་མཆོག་སྤྱན་རས་གཟིགས། རྡོ་རྗེ་རྣལ་
འབྱོར་མ་སོགས་ཀྱི་དབང་ལུང་། ཀཾ་ཚང་ལུགས་ཀྱི་བདེ་མཆོག་དང་།
རྒྱལ་བ་རྒྱ་མཚོའི་དབང་། ཕྱག་ཆེན་ནཱ་རོ་ཆོས་དྲུག་གི་ཁྲིད་དང་འཕོ་
ལུང་སོགས་གནང་བ་ནི་ཙི་ནའི་ཡུལ་དུ་ཕྱིས་བཀའ་རྒྱུད་ཀྱི་ཟབ་ཆོས་སྤེལ་
བའི་དང་པོ་ཡིན། ཆོས་ཞུས་ཀྱི་སློབ་མ་ཁྲི་ཕྲག་བརྒལ་བ་སྤེལ། དེའི་
ནང་དམག་དཔོན་ཆེན་པོ་ལིའུ་ཤང་། དམག་དཔོན་ཆེན་པོ་ཕན་ཝུན་ཧྭ་
སོགས་དཔོན་པོ་དབང་ལུང་སོགས་ཟབ་ཆོས་ཞུ་པོའང་མང་ཙམ་བྱུང་།
ཟླ་ཤས་རྗེས་ཁྲུང་ཆིང་དུ་བྱོན། དེར་ནོར་བླའི་སློབ་མ་ཚང་མས་རིན་པོ་
ཆེའི་སྤྱན་སྔར་གཏུག རྙིང་མའི་ཟབ་ཆོས། ངལ་གསོ་སྐོར་གསུམ།
སྙིང་ཐིག་མ་བུ། ཀློང་ཆེན་མཛོད་བདུན། ཁྲེགས་ཆོད་ཐོད་བརྒལ།
ཁྲིད་ཡེ་ཤེས་བླ་མ། མན་ངག་བཅས་གསང་སྔགས་རྫོགས་པ་ཆེན་པོའི་
ཟབ་ཆོས་འཆད་སྤེལ་དང་། ཚེས་བཅུ་ནམ་ཁེལ་དུས་ཆེན་དུ་མཛད་དེ།
བླ་སློབ་མཉམ་ཚོགས་ཀྱིས་ཚོགས་འཁོར་བསྐོར་བ་སོགས་དུས་མཆོད་ཀྱི་
སྲོལ་བཙུགས། ཕན་ཁྲུའུ་ཀྲང་སོགས་ཀྱིས་ཡོན་བདག་ཞུས་ནས་རྒྱལ་
ཁབ་ཀྱི་རིམ་གྲོ་ལན་མང་བསྒྲུབས། ཁྲོམ་པ་ཁྲི་ཕྲག་མང་པོར་ཁྲོམ་དབང་



༥
དང་། སྐྱབས་འགྲོའི་སྡོམ་པ། འཕོ་ལུང་། ཆོས་སྲུང་རྣམས་ཀྱི་་༌༌་
བསྙེན་པ་དང་ལྷ་སོ་སོའི་ས་བོན་གྱི་སྔགས་ཟབ་ཁྲིད་མཛད། བཀའ་རྒྱུད་
པའི་ཟབ་ཆོས་ཕྱག་ཆེན་ངེས་དོན་རྒྱ་མཚོ། ཀཾ་ཚང་ལུགས་ཀྱི་བདེ་མཆོག
རྡོ་ རྗེ་ རྣལ་ འབྱོར་ མའི་ བསྐྱེད་ རིམ་ ལྷན་ ཅིག་ སྐྱེས་ མ་ ནཱ་རོ་ཆོས་དྲུག
བཀའ་སྲུང་འཁོར་ལྔ། གཅིག་ཤེས་ཀུན་གྲོལ་སོགས་དང་། སྙིང་མའི་
ཆོས་སྐོར། ཁྲིད་ཡེ་ཤེས་བླ་མ། ཁྲེགས་ཆོད་ཐོད་བརྒལ། སྙིང་ཐིག་
མ་བུ། རྡོ་རྗེ་གྲོ་ལོད། ངལ་གསོ་སྐོར་གསུམ། ཀུན་བཟང་བླ་མའི་
ཞལ་ལུང་སོགས་ཐ་ཐོར་ཞིག་རྒྱ་ཡིག་ཏུ་སྒྱུར། ཁྲུང་ཆིང་ཟླ་ཤས་རྗེས་མེ་
གླང་ལོར་(༡༩༣༧ལོར་)གྲུ་གཟིངས་སུ་བཞུགས་ཏེ་ནན་ཁྲང་དང་ཁྲུང་
ཧྲ་སོགས་བརྒྱུད་ནས་ཅང་ཤིས་ལུའུ་ཧྲན་ལ་འབྱོར། ཅང་ཤིས་གྲུ་་་་
གཟིངས་ལས་བབས་ཏེ་གྲོང་པར་བྱོན་ལམ་གྱི་གཡས་གཡོན་དུ་མི་ཁྲི་ཕྲག་
གིས་རུ་བསྒྲིགས་ནས་བསུ་བར་བྱས། གཞོན་ནུ་མ་བརྒྱ་ཕྲག་གིས་གཟབ་
མཆོར་ དང་ བཅས་ གླུ་ དབྱངས་ ལེན་ བཞིན་ མེ་ ཏོག་ གཏོར་ བ་ དང༌།
དམག་གི་རུ་སྒྲིག་རིང་པོའི་ཐོག་མ་དམག་དུང་སོགས་རོལ་ཆ་སྣ་ཚོགས་
དཀྲོལ་བ། ཧྭ་ཤང་མང་པོས་སྤོས་ཕོར་དང་འཕན་གདུགས་རྒྱལ་མཚན་
བ་དན་སོགས་མཆོད་རྫས་སྣ་ཚོགས་ཀྱིས་གཟབ་སྦྲེང་གི་བསུ་བ། དཔོན་
ཁག་གི་རླངས་འཁོར་ཆུང་ངུ་ཡང་བཅུ་ཕྲག་མང་པོས་བསུ་བ་བཅས་ཀྱིས་
རིན་པོ་ཆེ་གཙོ་འཁོར་རྣམས་ཕེབས་བསུ་ཞུས། གོ་མིན་ཏང་གི་དཔོན།
ཙུང་ཐུང་གཞོན་པ་ལི་ཙུང་རིན། དམག་དཔོན་ཀྲང་ཞུའེ་ལིའང་སོགས་
ཀྱང་སློབ་མར་གྱུར། ། ཅང་ཤིས་ལུའུ་ཧྲན་ལ་ཕེབས་དོན་གཙོ་བོ་ནི་ནོར་
བླའི་གདུང་རྟེན་བཞེངས་པ་དང་། ཨོ་རྒྱན་ལྷ་ཁང་གི་རྟེན་བཞེངས་
རྣམས་ལ་གཟུངས་ཞུགས་འབུལ་རྒྱུ་དེ་ཡིན་སྟབས་རིང་མིན་མཆོད་རྟེན་
60
ལས



བཞེངས་འགོ་ཚུགས། རིན་པོ་ཆེ་ནས་ཐིག་ཚད་ལེགས་པར་བཏབ་ཟིན་
འཕྲལ་རྒྱ་རིགས་བཟོ་བོ་མཁས་པ་མང་པོ་གདན་དྲངས། བྷི་ལ་ས་དང་
ངར་ལྕགས་ཁོ་ན་ལས་བྱས་པའི་གདུང་རྟེན་བྱང་ཆུབ་མཆོད་རྟེན་འདི་མཐོ་
ཚད་སྤྱི་ཁྲུ་བཅོ་ལྔ་ལྷག་ཡོད་ཅིང་། ཟླ་བ་དྲུག་ལྷག་ལ་ཕུན་སུམ་ཚོགས་
པར་བཞེངས་གྲུབ། ནང་ཞུགས་གདུང་རྟེན་བཞུགས་ཁྲིའི་ནང་དངུལ་
ཀོང་ཆེ་ལེགས་བརྒྱ་ཕྲག་དང་གསེར་དངུལ་གྱི་མཆོད་ཆ་མང་པོ། རྒྱ་ཐེར་
ཐཱ་ ན་ བཅུ་ ཕྲག་ མང་ པོ་ དང་། གོས་ ཆེན་ སྤུས་ ལྡན་ ཡུག་ བརྒྱ་ ཕྲག
གསུང་རབ་དང་གཟུངས་སྔགས་བཅས་དང་། བུམ་པར་གདུང་རིང་
བསྲེལ་གྱིས་གཙོས་བྱིན་རྟེན་ཤིན་ཏུ་རྩ་ཆེན་མང་པོ་དང༌། རིན་པོ་ཆེ་སྣ་
ཚོགས། ནོར་བླའི་རྒྱུན་བསྣམས་ན་བཟའ་ཆ་ཚང་། སྲོག་ཤིང་ལ་་་
གཟུངས་སྔགས་རིགས་སྔགས་རྒྱས་པ་བཅས་གཟུངས་ཞུགས་ཕུན་སུམ་་
ཚོགས་པར་ཕུལ། ཨོ་རྒྱན་ལྷ་ཁང་གི་རྟེན་རྣམས་ལ་ཡང་གཟུངས་འབུལ་
དེ་བཞིན་གྲུབ་མཚམས་རབ་ཏུ་གནས་པའི་ཆོ་ག་རྒྱ་ཆེར་མཛད། བླ་སློབ་
ཚང་མ་རེ་བ་ཡོངས་སུ་གྲུབ། བར་དེར་རྒྱལ་ཁབ་ཀྱི་གེགས་ཟློག་རིམ་གྲོ་
ལན་མང་བསྒྲུབས། སྤྱིར་སློབ་མའི་རེ་བར་བསྟུན་ལོ་ཤས་དེར་བཞུགས་
རྩིས་ཡིན་ཡང་ལོ་གཅིག་ཙམ་རྗེས་རི་འགོག་དམག་འཁྲུག་འགོ་བཙུགས་
པར་བརྟེན་དུས་བདེ་མེད་པའི་དབང་གིས་ནན་ཁྲང་དང་ཧུའུ་ནན་ཁྲང་གྲྭ་
བཅས་བརྒྱུད་དེ་ཁྲུང་ཆིང་ལ་ཚུར་ཕེབས་དགོས་ཐུག སྐབས་དེར་ཨ་
མདོ་ཤེས་རབ་རྒྱ་མཚོ་ཡང་རྒྱ་ནག་ཏུ་བཞུགས་ཡོད། མཁས་དབང་་
གཉིས་དངོས་མཇལ་མ་མྱོང་ཡང་གསུང་འགྲུལ་རྒྱུན་ཆད་མེད། མཁས་
པ་ཕལ་ཆེ་བ་སྤྱན་ལམ་དུ་མི་བཞག་ཅིང་། གྲུབ་མཐའི་ཞེན་ཡང་ཅུང་ཆེ་
བའི་མཁས་དབང་ཤེས་རབ་རྒྱ་མཚོས་ཀྱང་།
.
.
.
..
.



གངས་ཀྱི་སྟོད་གཡོགས་འཆང་བའི་ས་འཛིན་སྤོར། །
དཀར་བའི་ལས་ཀྱིས་བྲེལ་བའི་དྲང་སྲོང་ཞིག །
མ་མཐོང་གཏམ་གྱིས་སྤྲོས་ན་དེ་བས་ཀྱང་། །
ཤེས་ནས་དད་པ་རིག་པའི་རྒྱུ་མཚན་ཅན། །
ཞེས་པ་སོགས་བསྟོད་བསྔགས་ཐོག་མདོ་སྔགས་གཞུང་དོན་དཀའ་གནད་
སྐོར་གྱི་གླེང་མོལ་འཕྲིན་འགྲུལ་ རྒྱུན་ཆགས་སུ་གྱུར། ཁྲུང་ཆིང་ཆོས་་
འཆད་སྤེལ་ཟླ་གཅིག་ལྷག་རྗེས་ཁྲིན་ཏུར་བརྒྱུད་རབ་བྱུང་བཅུ་དྲུག་པའི་ས་
ཡོས་ལོར་( ༡༩༣༩ལོར་)རང་དགོན་དུ་བདེ་བར་ཚུར་བྱོན། གྲྭ་རྒན་
གཞོན་ཚང་མ་ཆོས་གོས་དང་ཞོར་བདུན་སྒོར་མོ་བཅས་དང་། ཡོན་
བདགོ་དུད་རེར་ཇ་བག་ཆེན་དང་། དར་ཚོན་ལྔ་ལྡན་གྱི་མདའ་དར།
ཉེ་སྐོར་དགོན་རིས་མེད་ལ་སྨན་ལྷ་དང་ཐུབ་སྐུ་འཐགས་གྲུབ་མའི་ཡོལ་བ་
སོགས་སྐྱོས་མ་རྒྱ་ཆེ་བསྩལ། དགོན་པར་གསེར་དངུལ་གྱི་མཆོད་ཆ།
གོས་ཆེན་སྤུས་ལྡན་གྱི་མཆོད་རྫས་རིན་ཐང་ཆེ་བའི་རོལ་ཆ།། གསེར་
དངུལ་གྱི་ སྐུ་གསུང་ཐུགས་རྟེན་བཅས་རེ་རེ་བཞིན་བསམ་བརྗོད་ལས་་
འདས། རྒྱ་ནག་ནས་སློབ་མ་ཡོན་བདག་རྣམས་ཀྱིས་ཕུལ་བའི་དད་རྫས་
ནི་འདི་དང་འདི་ཞེས་ཚོང་པའི་གྲངས་ཐོ་ལྟར་བཀོད་པ་དགོས་གལ་མི་ཆེ་
ཞིང་ཡིག་ཚོགས་ཀྱང་མང་དུ་འགྲོ་བས་དེ་ཙམ་ཡིན། རིན་པོ་ཆེ་ནས་
ཆོས་གོས་སྟོང་ཁ་ཤས་ཁྲིན་ཏུ་ནས་བསྣམས་ཏེ་མི་ཉག་སྟོད་སྨད་ནས་དགེ་
ཚུལ་སློང་གི་སྡོམ་པ་ཞུ་བ་དང་ཆོས་ཞུ་ཡོང་བའི་བན་དེ་ཀུན་ལ་ཆོས་གོས་རེ་
གནང་བ་ལུགས་སྲོལ་ལྟ་བུར་ཆགས། སློབ་གྲྭའི་སློབ་མ་རྣམས་ལ་ལོ་
གཉིས་གསུམ་རེ་ལ་གསར་པ་རེ་གནང་། ། རིན་པོ་ཆེ་དང་ལྷན་དུ་རྒྱུ་་
རིགས་སློབ་མ་པེ་ཅིན་པ་དང༌། སི་ཁྲོན་པ། ད་དུང་ཀོང་ཏུང་ནས་



ཡོང་བ་བཅས་ཞིབ་འཇུག་པ་དང་སློབ་གྲྭ་ཆེན་པོའི་རྒྱ་རིགས་སློབ་མ་མང་
པོ་ཡོང་མྱོང་ཡང་མིང་བརྗེད་ཚར་འདུག
རི་འགོག་དམག་འཁྲུག་མཇུག་བསྡུས་མ་ཐག་རིན་པོ་ཆེ་དགུང་ལོ་ང་
གསུམ་དུ་ཕེབས་པ་རབ་བྱུང་བཅུ་དྲུག་པའི་ཤིང་བྱ་ལོའི་( ༡༩༩ ༥ལོའི་)
དགུན་ཁར། ཡུན་ནན་ཞིང་ཆེན་ནོར་སྲིད་ཐིང་གི་ཐིང་ཀྲང་ཧྭ་ཧེ་ཆུས་
ཀྱི་གཙོས་པའི་རྒྱ་རིགས་སློབ་མ་རྣམས་ཀྱི་གདན་ཞུའི་འཕྲིན་ཡང་ཡང་བྱུང་
བར་མ་ཟད། ཁམས་བོད་གཞུང་ལམ་ཅུས་ཀྱི་ཅུས་ཀྲང་གཞོན་པ་ཧྲའོ་ཧྥུ་
ཁྲིན་ལམ་དངུལ་དང་བཅས་བསུ་མར་འབྱོར་བ་བཅས་ཀྱིས་རྒྱ་ནག་ཏུ་
ཐེངས་གཉིས་པར་ཕེབས་རྒྱུར་ཞལ་བཞེས་གནང་། ལོ་དེའི་བོད་ཟླ་དགུ་
པར། ཕྱག་མཛོད་གསོལ་དཔོན་གཉིས་འཛིན་བླ་མ་མཁྱེན་རབ། ལོ་
ཙཱ་བ་མན་ཁུང་ཧྥ་ཧྲི། ་པྲ་ཕབ་བླ་མ་ཆོས་གྲགས། ཞབས་ཕྱི་གྲྭ་པ་
མགོན་པོ་དང་། བསོད་ནམས། ངག་དབང་ཆོས་གྲགས་བཅས་གཙོ་
འཁོར་བདུན་རང་དགོན་ནས་བཏེགས་ཏེ་དར་མདོར་འབྱོར། དེར་་
སྤོམ་མདའ་སྟོབས་རྒྱས། ་་བྱ་རྒོད་སྟོབས་ལྡན། དཀར་མཛེས་ཁང་་་
གསར་དཔོན་མོ་སོགས་བོད་རིགས་ཆེ་དགུས་རིན་པོ་ཆེ་མཇལ་བར་ཡོང་
ཞིང་དབང་ལུང་སོགས་ཟབ་ཆོས་ཀྱང་མང་པོ་ཞུས། སྤོམ་མདའ་སྟོབས་
རྒྱས་ཀྱིས་རྒྱ་བོད་ཤན་སྦྱར་གྱི་ཚིག་མཛོད་ཅིག་ཀྱང་ཞུ་དག་གཏོང་རྒྱུ་ཕུལ་
སོང། རྒྱ་ཡི་ལས་བྱེད་དང་བོད་ཀྱི་བླ་སྤྲུལ་མང་པོས་རིག་གནས་སྐོར་
འདྲི་མོལ་ཞུ་མཁན་རྒྱུན་མི་ཆད། ཟླ་གཅིག་ལྷག་སོང་རྗེས་རིན་པོ་ཆེ་
དང༌། གསོལ་དཔོན། ལོ་ཙཱ་བ་བཅས་དོ་ལིར་བཞུགས། དེ་མིན་
ཞབས་ཕྱི་རྣམས་རྐང་ཐང་གིས་ཡ་ཨན་དུ་སོང་། རིན་པོ་ཆེ་དང་གསོལ་
དཔོན། ལོ་ཙཱ་དཔོན་གཡོག་ཡ་ཨན་དུ་འབྱོར་འཕྲལ་རླངས་འཁོར་ཆུང་
63



བར་བཞུགས་ནས་ཁྲིན་ཏུར་ཕེབས། ཕྲན་ཞབས་ཕྱི་རྣམས་ཉིན་ཤས་
རྗེས་མཆོད་ཆས་ཕྱག་རྫས་དང་ལྷན་དུ་བླངས་འཁོར་བསྡད་དེ་ཁྲིན་ཏུར་
སོང་། ཁྲིན་ཏུར་ཀྲའང་ཡོན་ཞེས་པའི་ཁྲོམ་སྲང་དུ་སྤོ་ཙི་ཧྥུ་ཤོག་སེན་
དགོན་པར་བསྡད། དགོན་བདག་ཀཱང་ལགས་ཧྭ་ཤང་སོགས་ཀྱིས་སྣེ་
ལེན་ཤིན་ཏུ་བཟང་། སི་ཁྲོན་སློབ་གྲྭ་ཆེན་མོར་གདན་དྲངས། རིག་
གནས་ལྔའི་བཤད་པ་མཛད། ཀྲང་དབྱི་སུན་སོགས་སློབ་དཔོན་ཆེན་མོ་
མང་པོས་བསྟོད་བསྔགས་མཛད། སློབ་གྲྭའི་རིག་དངོས་ཁང་དུ་བྱོན།
བོད་ཀྱི་རིག་དངོས་རྣམས་ལ་འགྲེལ་བཤད་ཞིབ་རྒྱས་མཛད། དགེ་སློབ་
ཚང་མའི་ཡིད་འཕྲོག དམག་དཔོན་ཕན་ཝུན་ཧྭ་དང་ལིའི་ཅུན་ཀྲང་
སོགས་དང་། ལྷ་སྐུ་མཆོད་ཆས་བཟོ་གྲྭའི་བདག་པོ་ཀྲང་སུན་རྒྱུ་སོགས་
དང་། ཁྲོམ་མང་གི་ཕོ་མོ་ཁྲི་སྟོང་མང་པོར་ནཱ་རོ་ཆོས་དྲུག་དང་། ཕྱག་
ཆེ་སྐོར་གྱི་ཁྲིད་དང་། རྙིང་ཆོས་ཁྲེགས་ཆོད་ཐོད་བརྒལ་སྐོར་གྱི་ཟབ་
ཆོས་མང་པོ་བསྩལ། འཕོ་ལུང་ཞུ་མཁན་ནི་མང་ཤོས་ཡིན་ཞིང་། འཕོ་
ལུང་ཐེངས་རེའི་སློབ་མའང་བརྒྱ་སྟོང་མང་པོ་ཡོད་པས་གྲངས་འདི་ཙམ་
ཞེས་ངོས་བཟུང་དཀའ། ཀྲབ་ཅའོ་སུ་དང་ལེན་ཧུའུ་དགོན་སོགས་ཀྱི་ཧཱ་
ཤང་ཆོས་ཞུ་མཁན་ཡང་མང་། ཟླ་གཅིག་ལྷག་སོང་རྗེས་རླངས་འཁོར་དུ་
བཞུགས་ནས་ཁྲུང་ཆིང་ལ་བྱོན། ཁྲུང་ཆིང་དགའ་བསུ་ཟབ་རྒྱས་དང་
བཅས། ཁྲང་ཨན་སི་དགོན་པའི་ནང་བསྡད། དགོན་པ་དེར་རི་་་
འགོག་སྐབས་འགས་མདེལ་ཀྱིས་གཏོར་ནས་ལྷ་སྐུ་དང་ལྷ་ཁང་བཅས་ཞིག་
གསོ་ བརྒྱབ་ མེད་ ཀྱང་། སྡོད་ ཤག་ གསར་ པ་ མང་ པོ་ བརྒྱབ་ འདུག
རིན་པོ་ཆེ་དང་གསོལ་དཔོན། ལོ་ཙཱ་བཅས་ཁང་པ་གསར་པ་ཞིག་ཏུ་
བཞུགས། གྲྭ་པ་རྣམས་ཧྭ་ཤང་ཚོ་དང་མཉམ་དུ་བསྡད། དེར་ཁྲུང་
64



ཆིང་དངུལ་ཁང་དང་རང་འབབ་ཆུ་འདྲེན་ཀུང་སིའི་བདག་པོ་ཕན་ཏུང་སི་
ཀྲང་གིས་འགན་བཞེས་འོག རྒྱལ་ཁབ་ཀྱི་རིམ་གྲོ་ཡང་ཐེངས་མ་་་་
བསྒྲུབས། གོ་མིན་ཏང་གི་དཔོན་པོ། ཙུང་ཐུང་གཞོན་པ་ལི་ཙུང་རིན།
ཁྲུང་ཆིན་ཧྲི་ཀྲང་ཀྲང་ཀྲུའུ་རིན། ཅིའུ་ཝ་ཀྲང༌། ཧང་ཧེ་ཆུས། དེ་
དག་གི་སྐུ་ཟླ་ཐའེ་ཐའེ་སོགས་དཔོན་ཆེན་མང་པོ་ལ་དབང་དང་མན་ངག་
སོགས་ཟབ་ཆོས་ཅི་རིགས་གནང་། རྒྱ་བླ་མ་ཚུག་ས་ཧྥ་ཧྲི། རུང་ཞིང་
ཧྥ་ཧྲི། མན་ཁུང་ཧྥ་ཧྲི། ཡོ་མིན་ཧྥ་ཧྲི། དེ་མིན་གྱི་དགེ་བསྙེན་སློབ་
མ་མཁས་པ་རྣམས་ཀྱིས་བཀའ་རྙིང་གི་ཟབ་ཆོས་མང་པོ་སྒྲ་སྒྱུར་དང་དོན་
སྒྱུར་ཅི་རིགས་སྒོ་ནས་སྒྱུར་འགོ་བཙུགས། ཁྲོམ་པ་འབུམ་ཕྲག་ཉེ་བར་
སྐྱབས་འགྲོ་སྡོམ་པ་དང་ཐུགས་རྗེ་ཆེན་པོ། རྗེ་བཙུན་སྒྲོལ་མ་སོགས་ཀྱི་
དབང་དང་འཕོ་ལུང་སོགས་གནང་། ཁྲུང་ཆིང་དཀར་ཡོལ་བཟོ་གྲྭའི་
བདག་པོ་སྔོན་རིན་པོ་ཆེའི་སློབ་མ་དེ་འདས་ཟིན་ཀྱང་དེའི་བུ་ཚ་རྣམས་
རྒྱུན་དུ་སྐུ་མདུན་བཅར་བས་རྗེས་ནས་སློབ་མར་གྱུར། སྔོན་རིན་པོ་ཆེའི་
འདྲ་སྐུ་བཞེངས་པ་ཡང་དུ་མང་པོ་བཞེངས། ཁྲུང་ཆིང་ནོར་བླའི་སློབ་
ཚོགས་ཀྱི་སློབ་དཔོན་ཝང་ཇ་ཆི་ལ་རྙིང་ཆོས་མང་པོ་གནང་། སྡེ་སྣོད་
གསུམ་པ་གསེར་རིས་ཅན་གྱི་པཎ་ཞྭ་སྣ་རིང་གནང་ནས་ནོར་བླའི་རྗེས་
འཛིན་ཡིན་པར་བསྒྲགས། ། བླ་སློབ་མཉམ་པོར་ཚེས་བཅུའི་དུས་སྟོན་
གཟབ་རྒྱས་འཚོགས། བལ་ འཐག་ བཟོ་གྲྭ། རས་ འཐག་ བཟོ་གྲྭ།
འབྲོག་ར་བཅས་ལ་གཟིགས་སྐོར་ཕེབས། ཟླ་ཤས་རྗེས་ཧོང་ཨུ་ཡོན་སྔོན་
དུ་ཡུན་ནན་ལ་གྲ་སྒྲིག་བྱེད་པར་སོང་། བླ་མ་གཙོ་འཁོར་ཧྲའོ་ཅུས་ཀྲང་
བཅས་ཁྲུང་ཆིང་ཆུ་འགྲམ་གནམ་གྲུ་ཐང་ལ་གནམ་གྲུར་བཞུགས་ནས་ཡུན་
ནན་གྱི་ཁུན་མིང་ལ་བྱོན། ཁུན་མིང་གནམ་གྲུ་ཐང་དུ་ཧོང་ཨུ་ཡོན་་་་
- ༢༧



གཙོས་པའི་སློབ་ཚོགས་ཀྱིས་དགའ་བསུ་རྒྱས་པ་བྱས། གཙོ་འཁོར་ཚང་
མ་ཧོང་ཨུ་ཡོན་གྱི་ཁང་པར་བསྡད། སྲིད་གཞུང་གི་དཔོན་ཁག་དང་།
དམག་དཔོན་ཆེན་པོའི་སྐུ་ཟླ་ཐའེ་ཐའེ་མང་པོར་དབང་ལུང་མན་ངག་ལན་
མང་བསྩལ། ཆོས་སྲུང་རྣམས་ཀྱི་ས་བོན་སྔགས་ཡིག་དང་བསྙེན་པ་མང་
པོ་རྒྱ་ཡིག་ཐོག་ ཐང་ཀློག་ཏུ་བསྒྱུར། བཀའ་རྒྱུད་པའི་ཆོས་སྤྱོད་རབ་
གསལ་གྱི་ཆ་ཤས་རྒྱ་ཡིག་ཏུ་བསྒྱུར། རས་འཐག་བཟོ་གྲྭ་མང་པོའི་བདག་
པོ་ཙུའུ་ཅའན་ཧྥུ་དང་གསེར་ཚོང་གི་བདག་པོ་སོགས་ལ་ཉིན་མང་པོར་
དབང་ལུང་གནང་ཞིང་རིམ་གྲོ་བསྒྲུབས། ཡུན་ནན་སློབ་གྲྭ་ཆེན་མོར་
རིག་གནས་ལྔའི་བཤད་པ་མཛད་ཅིང་གསོལ་མགྲོན་ཕུལ། དེར་་་་་་
བཞུགས་སོག་པོ་བླ་མ་རྡོ་རྗེ་སེང་གེས་རང་གི་སློབ་མ་རྣམས་དང་བཅས་
རིན་པོ་ཆེར་བསྟེན་ནས་ཕྱག་ཆེན་ནཱ་རོ་ཆོས་དྲུག་སོགས་བཀའ་རྒྱུད་པའི་
ཟབ་ཆོས་དང༌། ཁྱད་པར་རྙིང་ཆོས་ཁྲེགས་ཆོད་ཐོད་བརྒལ་སྐོར་དང་
ཁྲིད་ཡེ་ཤེས་བླ་མའི་ཁྲིད། །ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ཁྲིད་
ལུང་སོགས་དུ་མ་ཞུས། ཡིད་ཆེས་ཀྱི་དད་པ་བརྟན་པོར་སྐྱེས། རང་གི་
མཆོད་ཆས་སློབ་མར་བཅས་རིན་པོ་ཆེར་ཕུལ། །
ཀབ་མིའོ་སི་སྟེ་རབ་མཛེས་མཐོན་པོའི་དགོན་པར་གདན་དྲངས།
ཧྭ་ཤང་རྣམས་ལ་ཐེག་པ་ཐུན་མོང་པའི་ལུགས་ཀྱི་ཆོས་ཆར་ཕབ། དགོན་
པས་ཧྭ་ ཤང་ལུགས་ཀྱི་གསོལ་མགྲོན་རྒྱས་པ་ཕུལ། ཁུན་མིང་མཚོར་་
གཟིགས་སྐོར་ཐོག ལུང་ཡུའུའི་ཆུ་ཚན་ཁང་དུ་ཚ་འཁྲུར་བྱོན། ཁྲོམ་
པ་ཁྲི་ཕྲག་མང་པོར་དབང་དང་འཕོ་ལུང་ལན་དུ་མ་བསྩལ། ཟླ་བ་་་
གསུམ་ ཙམ་ རྗེས་ གནམ་ གྲུར་ བཞུགས་ ནས་ ཁྱུང་ ཆིང༌ དུ་ ཚུར་བྱོན།
གནམ་གྲུ་ཐང་ལ་བསུ་བ་གཟབ་རྒྱས་བཅས་སྔོན་གྱི་བཞུགས་གནས་སུ་
66



བཞུགས། མི་རིང་བར་སློབ་མ་དཔོན་ཁག་གིས་ཡང་ཡང་རེ་སྐུལ་མཛད་
འོག གོ་མིན་ཏང་ཀྲུང་དབྱང་གི་སྲིད་གཞུང་ནས་རྒྱལ་ཁབ་ཀྱི་བླ་མར་
བཀུར་བའི་མཛད་སྒོ་རླབས་ཆེན་འཚོགས། ཚོགས་འདུའི་གཙོ་འཛིན་
ཁྲེན་ལིང་ཧྲུས་བྱས། ཚོགས་སུ་ཞུགས་མི་དཔོན་ཁག ཡུན་ཡོན་ཀྲང་།
ཅུའུ་ ཡོན་ ཀྲང༌། ཕན་ ཏུང་ སི་ ཀྲང་། ཧོང༌ ཨུ་ ཡོན་ སོགས་ དང༌། །
ཅང་ཅེ་ཧྲིའི་འཐུས་ཚབ་ ཁོང་གི་དྲུང་ཡིག ད་རུང་ཡོན་ཀྲང་འགའི་་
འཐུས་ཚབ། དེ་མིན་ཅུས་ཀྲང་ཁྲུའུ་ཀྲང༌། སློབ་མ་ཡིན་མིན་མང་པོ་
ཞུགས་འདུག ཚོགས་འདུ་ཤིན་ཏུ་གཟབ་རྒྱས་ཐོག་《ཧྥུ་ཇའོ་ ཀྭ་ཇོ་་་
ཚའན་ཤི་》སྟེ་བསྟན་པ་སྤེལ་བའི་བཤེས་གཉེན་ཀུན་མཁྱེན་བསམ་གཏན་
གྱི་སློབ་དཔོན་ཞེས་པའི་མཚན་སྙན་དང་། གསེར་ཐམ་གྲུ་བཞི་སེང་གེས་
བརྒྱན་པ་ཆེ་ལེགས་བསྩལ། དཔོན་རིགས་སློབ་མ་རྣམས་ཀྱིས་རིན་པོ་
ཆེའི་སྐུ་ཡོན་སོགས་ལ་བསྟོད་པ། ཀྲུང་དབྱང་སྲིད་གཞུང་ལ་བཀའ་དྲིན་
ཆེ་ཞུ་བའི་གཏམ་བཤད་བྱས། རིན་པོ་ཆེ་ནས་ཀྱང་བོད་ཀྱི་ནང་པའི་
ཆོས་ཀྱི་ཆེ་བ་བརྗོད་ཅིང་སྲིད་གཞུང་ལ་བཀའ་དྲིན་ཆེ་ཞུའི་གསུང་བཤད་
གལ་ཆེ་གནང་། བཞུགས་གྲལ་གྲུ་བཞིར་བྱས་ཏེ་ཕྱི་ལུགས་མགྲོན་ཟས་ལ་
རོལ་བཞིན་པར་བུ་མོ་ན་གཞོན་མང་པོས་གླུ་ལེན་དང་རོལ་ཆ་སྣ་ཚོགས་
དཀྲོལ་བ་བཅས་ཉིན་ཕྱེད་ལྷག་ལ་མཇུག་བསྡུས། དབྱར་ཁར་ཁྲུང་ཆིང་
ཚད་པ་ཆེ་སྟབས། ཁྲུང་ཆིང་གྲོང་པའི་ལྷོ་ནུབ་སྤྱི་ལེ་བཞི་བཅུ་ཙམ་རྒྱང་
བའི་ཡུན་ཧྥུ་ཧྲ་རི་བོར་དགོན་པ་ཞིག་ཏུ་ཚད་སྐྱོབས་ལ་བྱོན་ནས་བཞུགས།
བར་བར་རྣམས་སུ་དོ་ལིར་བཞུགས་ནས་གྲོང་ནང་དབང་བསྐུར་ཆོས་
འཆད་ལ་ཐེངས་འགའ་ཕེབས། སྟོན་འགོ་བཙུགས་པ་དང་ཁྲུང་ཆིང་
གྲོང་བར་ཚུར་བྱོན། བསྟན་འགྲོར་སྨན་པའི་ཕྱག་ལས་མུ་མཐུད་མཛད།
67



.
4
འཁོར་ཁུ་བསྡུས་མཛད། པྲ་ཕབ་ཆོས་གྲགས་སོགས་གྲྭ་པ་བཞི་པོ་རང་
དགོན་དུ་ལོག་བཅུག རབ་བྱུང་བཅུ་དྲུག་པའི་མེ་ཕག་ལོའི་་་་་་་་་་་
( ༡༩༩༧ལོའི་ཟླ་བ་དང་པོར་གསོལ་དཔོན་སྒྲ་སྒྱུར་པ། སློབ་མ་ཧྥུ་
ཡའོ་ལུང་བཅས་གཙོ་འཁོར་བཞི་ཁྲུང་ཆིང་ནས་བཏེགས། ཧན་ཁོའུ།
ནན་ཅིན། པེ་ཅིན། ཧྲང་ཧེ་སོགས་རྒྱ་ནག་གི་གྲོང་པ་ཆེ་ཁག་ཚང་
མར་བྱོན། བོད་ཀྱི་གྲུབ་མཐའ་རིས་མེད་ཀྱི་ཟབ་ཆོས་འཆད་སྤེལ་མཛད།
རྒྱ་ནག་ཏུ་བཞུགས་པའི་བོད་ཀྱི་བླ་སྤྲུལ་ ཕལ་ཆེ་བས་ཁོང་གི་ཞབས་ལ་
གཏུག་ཅིང་ཆོས་ཞུས། ཁྱད་པར་སྣོད་ལྡན་སློབ་མ་རྣམས་ལ་བཀའ་རྙིང་
གི་ཆོས་སྙན་རྒྱུད་དང་ཆིག་བརྒྱུད་དུ་བསྩལ་བའི་ཟབ་ཆོས་རྣམས་ཀྱང་མ་
ལུས་པ་བསྩལ། བཀའ་རྒྱུད་པའི་ཆོས་ཕྱག་ཆེན་ངེས་དོན་རྒྱ་མཚོ་དང་།
ངེས་དོན་སྒྲོན་མེ། བསྐྱེད་རིམ་ལྷན་ཅིག་སྐྱེས་མ། རྫོགས་རིམ་རླུང་
སེམས་གཉིས་མེད། དྭགས་པོ་ཐར་རྒྱས། མི་ལའི་རྣམ་ཐར། ཆོས་
སྲུང་དམ་ཅན་རྒྱ་མཚོའི་གསོལ་མཆོད་ཀྱི་ཆོ་ག་བཅས་དང༌། རྙིང་མའི་
ཆོས། ཟབ་མོ་དག་སྣང་གི་སྐོར། གནམ་ཆོས། སྙིང་ཐིག་དགོངས་
གཏེར་སྐོར་གྱི་ཆོས། རྫོགས་ཆེན་སྐོར། བེ་རོ་ནས་བརྒྱུད་པའི་སེམས་
སྡེ། ཀློང་སྡེ། བི་མ་ནས་བརྒྱུད་པའི་མན་ངག་སྡེ་སྐོར་གྱི་ཆོས་གཏེར་
གསར་རྙིང་གི་ཆོས་བཅས་ཀུན་འདུས་པ་ཀློང་ཆེན་པའི་གསུངས་རྣམས་ཅི་
རིགས་རྒྱ་ཡིག་ཏུ་བསྒྱུར་བཅུག མ་ཧཱ་ཙི་ནའི་ཡུལ་དུ་གསང་སྔགས་ཀྱི་
བསྟན་པའི་གཞི་བརྟན་པོར་བཙུགས། རྒྱ་ཡི་དགེ་བསྙེན་མཁས་པ་དང་
དགོན་ཁག་གི་བདག་པོའི་ཧྥ་ཧྲི་རྣམས་ལ་ཐང་སེང་བླ་མའི་རྣམ་ཐར་དང་།
བྱམས་པའི་ཆོས་སྡེ་ལྔ་དང་ས་སྡེ་ལྔ། མདོ་དགོངས་པ་ངེས་འགྲེལ་སོགས་
ཀྱི་ནང་དོན་སྙིང་པོར་དྲིལ་ནས་མན་ངག་གི་ཚུལ་དུ་འཆད་པས་ཀུན་གྱིས་
68



༠༠༠་་་་་༌༌་
ཡིད་རང་གུས་བཀུར་ཞུས་ཤིང་། ཕལ་ཆེ་བས་བླ་མར་བསྟེན། རྒྱ་ནག་
ལ་བོད་རྒྱུད་མདོ་སྔགས་ཀྱི་བསྟན་པ་ཉི་མ་ཤར་བ་ལྟར་མཛད་དེ་དགུང་ལོ་
ང་བདུན་དུ་ཕེབས་པ་རབ་བྱུང་བཅུ་དྲུག་པའི་ས་གླང་ལོའི་
(༡༩༩༩ལོའི་）སྟོན་ཁར་ཁྲིན་ཏུ་ནས་དར་མདོར་འབྱོན་པའི་ལམ་བར་
ཡ་ཨན་ལ་རིན་པོ་ཆེའི་ཕྱག་ཕྱིར་ལོ་སུམ་ཅུ་ལྷག་འབྲལ་མེད་དུ་འགྲོགས་
པའི་གསོལ་དཔོན་མཁྱེན་རབ་སྐུ་འདས། རིན་པོ་ཆེས་ཐུགས་ངལ་ཤིན་
ཏུ་ཆེ་བར་མཛད། འཕོ་བ་དང་སྨོན་ལམ་རྒྱས་པ་མཛད་དེ་སྐུ་ངོ་མས་
ཞུགས་འབུལ་ཐོག་རྟགས་མཚན་བཟང་པོ་བསམ་གྱིས་མི་ཁྱབ་པ་བྱུང་།
རིན་པོ་ཆེས་ད་ནི་ལྷག་བསམ་རྣམ་དག་ཉིན་གཅིག་ལྟར་འགྱུར་བ་མེད་པ་
འདི་འདྲ་འཕྲད་དཀའ་གསུངས་ནས་སྤྱན་ཆབ་བསིལ་ཞིང་། ཡུན་རིང་
བར་གཡོ་མེད་དུ་བཞུགས། སྐབས་དེར་རང་དགོན་གྱི་དགོན་དཔོན་
དང་ཕྱག་མཛོད་སོགས་ལས་སྣེ་རྣམས་དང་། ཡོན་བདག་ཆེ་བ། ཡུལ་
གྱི་འགོ་པ། དཔོན་ཁག་གཞན་དག་བཅས་རྟ་པ་ཤིན་ཏུ་མང་པོ་ཡ་ཨན་
དུ་བསུ་མར་སླེབས། ཕྱག་རྫས་བཀལ་སའི་རྟ་དྲེལ་ཡང་ཤིན་ཏུ་མང་པོ་
འབྱོར། རིན་ པོ་ཆེ་དོ་ ལིར་ བཞུགས་ ཏེ་ བསུ་ མ་ དང༌ ལྷན་ ཅིག་ བྱོན།
ལམ་བར་ ཐེན་ཆོན་དང་ཧྲི་ཡང་གྲོང་པར་རྒྱ་དཔོན་སློབ་མ་རྣམས་ཀྱིས་
ཕུལ་བའི་མགྲོན་ལ་རོལ། ལྕགས་ཟམ་ཁར་དར་མདོ་ནས་རྒྱ་བོད་བསུ་མ་
སྟོང་ལ་ཉེ་བ་འབྱོར། བསུ་མ་དང་ལྷན་དུ་རུ་རིང་པོར་བསྒྲིགས་ཏེ་བྱོན།
དར་མདོར་འབྱོར་ལ་ཉེ་བ་གྲོང་པའི་ཤར་རྒྱ་ཡུལ་ལྟག་སྒོའི་ཕྱིར་ཝ་སེང་
ལུང་པར་དར་མདོའི་དགོན་ཁག རྡོ་རྗེ་དྲག་དགོན་པ། ས་སྐྱ་དགོན།
ལྔ་མཆོད་དགོན། ལྷ་མོ་རྩེ་དགོན། ངོར་དགོན། རྡོར་དྲག་བཅས་
ཀྱི་དགེ་འདུན་པས་སེར་སྦྲེང་གཟབ་རྒྱས་ཀྱིས་དུང་རྒྱ་གླིང་འབུད་བཞིན་



བསུ་བ། དར་མདོའི་དཔོན་ཁག་དང་། ཚོང་པ། ་་དྲག་བཅས་
ཀྱིས་དར་དཀར་གྱིས་བསུ་བ། ཁྲོམ་པ་མང་པོས་ཕྱག་འཚལ་ཕྱག་དབང་
ཞུ་བ་སོགས་མི་སྟོང་ཕྲག་མང་པོའི་རུ་བསྒྲིགས་དབུས་ནས་རིམ་པར་བྱོན་
ཏེ་ཁ་བ་རྒྱ་མཚོ་ཚང་སར་བཞུགས། དེར་དགོན་ཁག་ལ་འབྱེད་མང་ཇ་
དཔོན་པོ་དང་སྐུ་དྲག་རྣམས་ལ་སྐྱོས་མ་རྒྱ་ཆེན་བསྩལ། དོན་གཉེར་ཅན་
མང་པོར་ཆོས་བཤད། སློབ་མར་དབང་དང་གདམས་ངག་རྒྱས་པ་་་
བསྩལ། ཞག་ཉི་ཤུ་ཙམ་ལ་རང་དགོན་ཁམས་གསུམ་གྲགས་སུ་བཏེག
ཉིན་ཤས་རྗེས་ཡུལ་གྱི་མི་སེར། དགོན་པའི་བླ་གྲྭ་ཡོངས་ཀྱིས་དགའ་སྤྲོ་
ཚད་མེད་ཀྱིས་བསུས་ཏེ་ རང་དགོན་ཁམས་གྲགས་སུ་བདེ་བར་ཕེབས།
རང་དགོན་དགོན་ལག་དང་བཅས་ཀྱི་གྲྭ་ཡོངས་ཉིན་བདུན་ཚོགས་རིང་
འགྱེད་མང་ཇ། འབྲས་ཐུག གྲྭ་རེར་ཆོས་གོས་དམར་སེར་དང་ཏཱ་
གོར། ཡོན་བདག་ལ་ཇ་བག་ཆེན་དང་དར་ཚོན་སྣ་ལྔའི་མདའ་དར།།
མི་ཉག་གི་དགོན་རིས་མེད་ལ་གོས་ཆེན་སྤུས་ལྡན་དང་འབྱེད་མང་ཇ་་་
བཅས་སྐུ་སྐྱེས་ལེགས་པར་བསྩལ། སྐབས་དེར་རིན་པོ་ཆེ་དང་མཉམ་དུ་
ཡོང་མཁན་རྒྱ་རིགས་སློབ་མ་ཧོང་ཧེ་ཆུས། ཝུའུ་ཅི་ཆི། ཧུའུ་ཡེ་ཐའོ་
བཅས་ཀྱི་སྐུ་ཟླ་བུ་ཚ་བཅས་པ་ཡ་ཨན་གྱི་ཚུའུ་ས་ཧྥ་ཧྲི། ཅང་ཤིས་མ་ཁུང་
ཧྥ་ཧྲི། ཡོན་མིན་ཧྥ་ཧྲི་བཅས་དགོན་པར་རིན་པོ་ཆེར་བསྟེན་ནས་ཆོས་
ཞུ་བ་དང་སྒོམ་སྒྲུབ་ལ་འབད་པས། འགའ་ལ་ཆོས་འགྲུབ་རྟགས་ཀྱང་
ལེགས་པོ་བྱུང༌། ཝུའུ་ཙི་ཆི་གངས་དཀར་དགོན་རྙིང་དུ་སྐུ་གཤེགས་
སོ། །
70



བཅིངས་བཀྲོལ་རྗེས་ཏང་གི་དབུ་ཁྲིད་དང་ལེན་དང་
རིག་གནས་མུ་མཐུད་སྤེལ་བ།
བླ་མ་རིན་པོ་ཆེས་སྐུ་ཚེ་ཧྲིལ་པོར་འཆད་རྩོད་རྩོམ་གསུམ་དང་།
དབང་ལུང་ཁྲིད་གསུམ་བཅས་རྣམ་དཀར་གྱི་ཕྱག་ལས་ལ་ཐུགས་བྲེལ་ཤིན་
ཏུ་ཆེ་ཡང་། མི་ཉག་གི་ སྨན་ པ་ ཀུན་ གྱི་ སློབ་ དཔོན་ དུ་ གྱུར་ སྟབས།
རྒྱུན་དུ་སྐྱ་སེར་མང་པོའི་ནད་བཅོས་མཛད། སྨན་པས་གཙང་བཙོག་ལ་
འཛེམས་ན་དམ་ཚིག་ཉམས་འགྲོ་བ་རེད་གསུངས་ནས། ཆུ་དང་རྩ་་
བརྟག་པ་སོགས་སྐུ་དངོས་ཀྱིས་མཛད། སྨན་ཡོན་ཡོད་མེད་ལ་མི་ལྟོས་
པར་ནད་པ་ཚང་མར་སྨན་ཅི་དགོས་བསྩལ། དེའི་ཕྱིར་སྨན་བསྟེན་་
མཁན་ཡང་ཤིན་ཏུ་མང་། ལོ་རེ་བཞིན་གྱི་ལི་ཐོ་ཡང་རིན་པོ་ཆེས་གཙོ་
འགན་བཞེས་པའི་འོག་མཁན་ཕན་བདེ་བཀྲ་ཤིས། བླ་མ་ པདྨ་ཆོས་་
འཕེལ། མི་ རག་འཕྲིན་ལས་སོགས་ལ་བརྩི་བཅུག ཉི་ཟླ་གཟའ་་་་
འཛིན་ཡོད་མེད་དང་རིལ་འཛིན་དང་ཆ་འཛིན་སོགས་ཀྱི་གནས་ཚུལ་་་
བཅས་ལ་ནོར་འཁྲུལ་ནམ་ཡང་ཡོང་མ་མྱོང་། དེའི་ཕྱིར་མི་ཉག་གི་རྩིས་
པའི་རྒྱལ་པོ་ཡང་ཁོང་ཡིན་ནོ། །
རིན་པོ་ཆེ་དགུང་ལོ་ང་བརྒྱད་དུ་ཕེབས་པ་རབ་བྱུང་བཅུ་དྲུག་པའི་
ལྕགས་སྟག་ལོའི་(༡༩༥༠ལོའི་)བོད་ཟླ་གསུམ་པར་ཁམས་ཁུལ་ཞི་བའི་
ཟ་



བཅིངས་བཀྲོལ་ཐོབ། ལོ་དེའི་ཟླ་བ་དྲུག་པར་རིན་པོ་ཆེས་ད་ནི་རྒྱལ་
ཡོངས་བཅིངས་བཀྲོལ་ཟིན་ལ་ཉེ་ཞིང་། རང་རེའི་ཁམས་ཀྱང་བཅིངས་
བཀྲོལ་ཐོབ་པ་མ་ཚད་སྲིད་གཞུང་གསར་པ་བཙུགས་པ་དང་། དབུ་ཁྲིད་
ཀྱང་གསར་པ་འབྱོར་ཡོད་སྟབས། མཇལ་འཕྲད་ཅིག་མ་སོང་་་་་་
འགྲིགས་ཀྱི་མ་རེད་གསུངས་ནས། སྐུ་འཁོར་ཉུང་བསྡུས་དང་བཅས་
དར་མདོར་ཕེབས། ཏང་སྲིད་དམག་གསུམ་གྱི་འགོ་ཁྲིད། ཀྲིན་ཨུ་
མིའོ་ཧྥུ་ཧྲུའུ། ཀྲུའུ་ཞི་སངས་རྒྱས་ཡེ་ཤེས། སི་ལིང་ཧྲན་ཀྲི་ཀྲུང་བཅས་
ལ་མཇལ་དར་ཕུལ། སློབ་མ་རྣམས་ལ་དབང་རྗེས་གནང་འགའ་གནང་
བཞིན་དར་མདོར་བཞུགས་ཡོད་ཀྱང་། ཁོང་ནི་རྒྱལ་ཁབ་ཕྱི་ནང་ཀུན་ཏུ་
སྙན་གྲགས་ཆེ་ཞིང་། གོ་མིན་ཏང་གི་དཔོན་ཆེན་མང་པོ་སློབ་མ་ཡིན་པ་
དང་། དགོན་པར་རྒྱ་རིགས་སློབ་མ་འགའ་ཡོད་པ་སོགས་རྒྱུ་རྐྱེན་སྣ་
ཚོགས་ཀྱིས། འཇམ་བཙོན་དུ་བཞུགས་དགོས་པ་དང་། དྲི་བ་དྲིས་
ལན་མང་པོས་མནར་བ་སོགས་ཟླ་བ་བཅུ་ཙམ་རིང་ཐུགས་སུན་ཚད་མེད་
བྱུང་རུང་། གསེར་ནི་གསེར་རང་རེད། སྲེག་བཅད་བརྡར་གསུམ་ཅི་
ཙམ་བྱས་ཀྱང་མདངས་ཇེ་གསལ་དུ་འགྲོ་བ་ལས་འོས་ཅི་ཡོད། རིང་མིན་
ཟླ་བ་སྤྲིན་ལས་གྲོལ་བ་ལྟར་བདེ་བར་རང་དགོན་དུ་བྱོན། བླ་སློབ་ཡོན་
མཆོད་ ཚང་ མོ་ མ་ བུ་ ཡུན་ རིང༌ ཁ་ བྲལ་ བ་ གསར་ དུ་ འཕྲད་ པ་ ལྟར།
དགའ་བདེ་ཚད་མེད་ཀྱི་དཔལ་ལ་རོལ། སློབ་གྲྭའི་སློབ་མ་རྣམས་ཀྱང་བློ་
བདེ་བག་ཕེབས་ངང་ནས་ཐོས་བསམ་ལ་འབད། དགོན་པའི་ཆོས་ལྡན་
གྱི་བྱ་བ་ཀུན་སྔར་བཞིན་སྤེལ། བླ་མས་ཀྱང་ཟབ་ཆོས་བདུད་རྩིའི་གྲུ་
ཆར་ཆད་མེད་དུ་འབེབས་བཞིན་པའི་སྐབས། ཆུ་ལུག་ལོར་་་
(༡༩༥ ༢ལོར་》ཀྲུང་དབྱང་མི་རིགས་སློབ་གྲྭ་ཆེན་མོའི་སློབ་དཔོན་ཆེན་
་་་་་་་་་༌༌་་་་
72



ir
KD A
པོ་ཡུས་དའོ་ཆོན་ནས་དབུ་ཁྲིད་མཛད་པའི་རྒྱ་རིགས་སློབ་མ་བརྒྱད་ཅུ་
ལྷག་ཁམས་གསུམ་གྲགས་བྱམས་ཆེན་ཆོས་འཁོར་གླིང་དུ་རིན་པོ་ཆེའི་སྤྱན་
སྔར་སློབ་སྦྱོང་ལ་འབྱོར། བོད་ཀྱི་རིག་གནས་སྤྱི་དང་། ཁྱད་པར་རིན་
པོ་ཆེ་ རང་ཉིད་ཀྱི་གསུང༌། ཁྱད་ པར་འཕགས་བསྟོད་འགྲེལ་ པ་དང་
གཞན་ཡང་ས་སྐྱ་ལེགས་བཤད། བོད་ཀྱི་བརྡ་སྤྲོད་རིག་པའི་སྐོར་བཅས་
ཁྲིད། སྡེ་དགེ་དཔལ་སྤུངས་ཚེ་གྲུབ། བྱ་རྒོད་སྟོབས་ལྡན་གྱིས་ངོས་
སྦྱོར་གནང་བའི་བློ་གཏེར་སྤྲུལ་སྐུའམ་ནམ་མཁའི་ནོར་བུ། ཚུལ་ཁྲིམས་
ཟླ་བ་བཅས་སློབ་མའི་དགེ་རྒན་ཚུལ་གྱིས་བཤད་ཁྲིད་མཉན། ལོ་གཅིག་
ཙམ་སོང་རྗེས་སློབ་མ་རྣམས་འདོད་པ་ཡོངས་སུ་གང་ནས་བླ་མར་ཐོན་
ཕྱག་དང་བཅས་པེ་ཅིན་དུ་ལོག
ཆུ་སྦྲུལ་ལོར་(༡༩༥༣ལོར་)དར་མདོ་རང་སྐྱོང་ལྗོངས་སྲིད་གཞུང་
དུ་ཀྲུང་དབྱང་མི་རིགས་སློབ་གྲྭ་ཆེན་མོས་རིན་པོ་ཆེ་པེ་ཅིན་དུ་གདན་ཞུའི་
ཡི་གེ་འབྱོར། དར་མདོ་རང་སྐྱོང་ལྗོངས་ཀྱི་ཀྲུའུ་ཞི་གཞོན་པ་ལི་ཁྲུན་
ཧྥང་གིས་བཀའ་བཀོད་འོག སློབ་གསོ་ཐིང་གི་ལས་བྱེད་མི་ཉག་མགོན་
པོ་བླ་མ་གདན་འདྲེན་ལ་མངགས། དགུང་ལོ་རེ་གཅིག་པ་དགུང་ལྐོག་
ཐོག་ཁེལ་ཡང་བླ་ མས་ ཐུགས་ དགྱེས་ པ་ ཆེན་ པོས་ ཞལ་ བཞེས་ གནང་།
བོད་ཟླ་དྲུག་པར་ཕྱག་གསོལ་ཟུང་འཛིན་གྱི་ཞབས་ཕྱི་ངག་དབང་ནོར་བུ་
བཅས་བླ་སློབ་གཉིས་པོ་དར་མདོར་བྱོན། མི་རིང་བར་པེ་ཅིན་དུ་ཀྲུང་
དབྱང་མི་རིགས་སློབ་གྲྭ་ཆེན་མོར་འབྱོར། ལོ་གསུམ་ལ་ཉེ་བར་བཞུགས།
བོད་རིག་པ་བཤད་ཁྲིད། རྒྱལ་ཡོངས་མི་དམངས་འཐུས་མི་ཚོགས་ཆེན་
ཐེངས་དང་པོའི་ཡིག་ཆ་བོད་ཡིག་ཏུ་བསྒྱུར་བ་རྣམས་ཞུ་དག རྒྱལ་ཁབ་
ཕྱི་ནང་གི་བོད་རིག་པའི་གནད་དོན་འདྲི་པོར་དྲིས་ལན། - པེ་ཅིན་གྱི་
73



སློབ་མ་རྣམས་ལ་ཆོས་འཆད་དབང་སྐུར། མཁས་དབང་ཚེ་ཏན་ཞབས་
དྲུང༌། གསུང་རབ་རྒྱ་མཚོ། རྒྱ་མི་བོད་ཡིག་མཁས་པ་ཧྥན་ཙེ་ཧྥ་ཧྲི་
སོགས་མཁས་པ་རྣམས་དང་ཆོས་ཀྱི་བགྲོ་གླེང་བཅས་བྱ་བ་ལས་ཀྱི་འཁོར་
ལོ་ རེ་ཞིག་གྲུབ་ནས། ཤིང་ལུག་ལོའི་ལོ་མཇུག་(༡༩༥༥ལོ་) ལ་དར་
མདོར་ཚུར་བྱོན། དཀར་མཛེས་བོད་རིགས་རང་སྐྱོང་ཁུལ་ཆབ་སྲིད་
གྲོས་མོལ་ལས་ཁང་དུ་བཞུགས། དོན་གཉེར་ཅན་གྱི་བླ་སྤྲུལ་དང་དཔོན་
པོ་འགར་སུམ་རྟགས་སོགས་བོད་ཀྱི་བརྡ་སྤྲོད་རིག་པ་དང་། བྱ་རྒོད་
སྟོབས་ལྡན་སོགས་དད་ལྡན་རྣམས་ལ་གསང་སྔགས་ཀྱི་ཉམས་ལེན་སྐོར་གྱི་
ཟབ་ཁྲིད་རྒྱུན་དུ་མཛད། བོད་ཡིག་སློབ་དེབ་ལ་ཞིབ་ཞུའི་བྱ་བར་ཡང་
ཐེངས་མང་ཞུགས། བར་བར་རང་དགོན་དུ་ཕེབས་ནས་སློབ་མ་ཡོན་
བདག་བཅས་ལ་ཟབ་ཆོས་མུ་མཐུད་བསྩལ།
རྒྱལ་དབང་བཅུ་དྲུག་པ་རང་བྱུང་རིག་པའི་རྡོ་རྗེ་པེ་ཅིན་ནས་ཡར་
ལམ་དར་མདོར་འབྱོར་འཕྲལ། ཡོངས་འཛིན་རིན་པོ་ཆེ་ཅིས་ཀྱང་་་་
མཇལ་འཕྲད་མཛད་དགོས་པའི་བཀའ་མཆིད་བསྩལ། རིན་པོ་ཆེ་རང་
དགོན་གྱི་གྲྭ་རྒན་གཞོན་ཚང་མ་དང་ལྷན་ཅིག་ཏུ་མི་ཉག་ར་རྔ་ཁར་བྱོན།
དེར་བླ་སློབ་གསེར་ཞལ་མངོན་པར་མཇལ། ཐུགས་དགྱེས་ཚོར་དཔག་
མེད་དང་བཅས་ཉིན་གསུམ་རིང་མཉམ་དུ་བཞུགས། རྒྱལ་དབང་པས་
ཁོང་དང་མཉམ་དུ་དབུས་གཙང་ནས་རྒྱ་གར་ལ་ཕེབས་དགོས་པའི་བཀའ་
ནན་ཕེབས་ཀྱང༌། དགུང་ལོ་མཐོ་བ་སྐུ་གཟུགས་གཅོང་བ་སོགས་ལ་ཁག་
བཏགས་ནས་ཞལ་བཞེས་མ་གནང་། ། རྒྱལ་དབང་ཕེབས་ལ་ཉེར་བ་ན་
རླབས་ཆེན་པོའི་བླ་སློབ་གཉིས་ཕན་ཚུན་འབྲལ་མི་ཕོད་པ་ལྟ་བུར་ཉེ་ཉེར་
མཛད། རྒྱལ་དབང་པའི་རླངས་འཁོར་སྤྱན་སྔར་མ་ཡལ་བར་བླ་མས་



ཕྱག་གཡུགས་གཡུགས་མཛད་ཅིང་བཞེངས་ནས་གཟིགས། རྒྱལ་དབང་
པས་ཀྱང་རླངས་འཁོར་གྱི་སྐར་ཁུང་ནས་ཕྱག་གཡོབ་གཡོབ་མཛད་ཅིང་
ཕེབས་ཤོག་ཨ་ཏན་ཏན་ཕེབས་ཤོག་ཨ་གསུངས་ནས་ཕྱིར་གཟིགས་ཡང་
ཡང་མཛད་བཞིན་ཁ་གྱེས་སོ། །་
དཔལ་སྤུངས་འཇམ་དབྱངས་མཁྱེན་བརྩེའི་མཆོག་སྤྲུལ་སེང་ཁྲིར་
བཀོད་ཅིང་། ཐོག་མའི་ཡོངས་འཛིན་ཀྱི་རྟེན་འབྲེལ་མཛད། སྡེ་་་་
དགེའི་འཁོན་འཛིན་ཡུལ་འཁྲུག་བསྡུམས། དཀར་མཛེས་གསར་འགྱུར་
ཁང་དང་། ཡིག་སྒྱུར་ཁང་གི་བོད་ཡིག་ལས་བྱེད་པར་སུམ་རྟགས་ཁྲིད་
མཛད་པ་སོགས་རིག་གནས་སྤེལ་བའི་མཛད་པ་རྒྱུན་མ་ཆད། །



སྐུ་མྱ་ངན་ལས་འདས་པ་དང་གསུང་རྩོམ་
དང་སློབ་མའི་གནས་ཚུལ།
རིན་པོ་ཆེ་དགུང་ལོ་རེ་བཞིར་ཕེབས་པ་རབ་བྱུང་བཅུ་དྲུག་པའི་མེ་
སྤྲེལ་ལོའི་ཟླ་བ་བཅུ་གཉིས་པའི་(༡༩༥༧ལོའི་ཟླ་བ་གཉིས་པ་)ཚེས་བཅུ་
བཞི་ལ་དར་མདོར་ཁུལ་ཆབ་སྲིད་གྲོས་མོལ་ཁང་དུ་དགོངས་ཞུ་ཟླ་བ་
གཅིག་འཁྲོལ་རྗེས་དབུ་ཁྲིད་ངག་དབང་རྒྱ་མཚོ་སོགས་ལ་ཐོན་ཕྱག་དར་
དཀར་དང་། སྲིད་གྲོས་ཁང་གི་བློ་མཐུན་ཚང་མར་མཐའ་མའི་མཇལ་
འཕྲད་གནང་། སྲིད་གྲོས་ཁང་དུ་རང་གི་བཞུགས་ཁྲི་དང་གཟིམ་ཁྲིར་
གདན་ཚང་ མ་ རང་ འཇགས་ ཐོག་ དར་དཀར་ཆེ་ ལེགས་ རེ་ བཞག་ སྟེ།
གསོལ་དཔོན་ངག་ནོར་ལ་རྟེན་འབྲེལ་ཆེད་ཡིན་གསུངས་ཀྱང་། དོན་ལ་
ཡང་དུ་མི་ཕེབས་པའི་བརྡ་བསྟན། དེ་ནས་རང་ཡུལ་དུ་འབྱོན་པའི་ལམ་
བར་དད་ལྡན་ ཕོ་མོ་མང་པོར་ཕྱག་དབང་ ཞལ་ མཇལ་ རྟིང་མ་གནང་།
རྒྱ་གཟར་ལུང་པར་རྡོ་ཙའི་ཐོག་ཆིབས་པས་རྨིག་རྗེས་བཞག་པ་ད་བར་
མཇལ་རྒྱུ་ཡོད། ལ་མཐོ་དམའ་ཚང་མའི་རྩེར་ཆིབས་ལས་བབས་ཏེ་སྨོན་
ལམ་ཤིས་བརྗོད་དང་། རང་དགོན་དུ་བྱོན་འཕྲལ་གྲྭ་རྒན་གཞོན་ཚང་
མར་འདི་ལོའི་དགུ་གཏོར་ཆེན་མོ་ནི་སྔར་དང་མི་འདྲ་བའི་གཟབ་རྒྱས་
ཤིག་འཚོག་དགོས། དེ་ལ་དགོས་པ་དང་རྟེན་འབྲེལ་ཁྱད་པར་བ་ཞིག་
ཡོད་གསུངས། འདི་དགུ་གཏོར་ཚོགས་ཐེངས་མཐའ་མ་ཡིན་པར་་་་་
76



གསལ་ལེར་མཁྱེན། དེ་ནས་ རིན་པོ་ཆེའི་ཐུགས་བཞེད་དང་ བསྟུན།
མཆོད་རྫས་གོས་ཆེན་རིན་ཐང་ཆེ་བ་ལས་བྱས་པ་ཚང་མ་འཕྱར། མཆོད་
ཆ་གསེར་དངུལ་ལས་བྱས་པ་ཀུན་བཤམས། ཚོགས་པར་འགྱེད་མང་ཇ་
ཡང་ཤིན་ཏུ་རྒྱས། དགུ་གཏོར་ཕུན་སུམ་ཚོགས་པར་འགྱུར་བཞིན་པའི་
སྐབས། རེ་ཞིག་རང་ཅག་གདུལ་བའི་བསོད་ནམས་ཀྱི་བགོས་སྐལ་ནི་
ཡོངས་སུ་རྫོགས། སྙིགས་ལྔའི་མུན་པ་མཐུག་པོ་ནི་ཕྱོགས་ཀུན་ཏུ་་་་
འཐིབས། སངས་རྒྱས་བསྟན་པའི་ཉི་མ་ནི་ནུབ་རིའི་ཕག་ཏུ་ཡིབ་ལ་ཉེ་
བ། ། རབ་བྱུང་བཅུ་དྲུག་པའི་མེ་སྤྲེལ་ལོའི་ཟླ་བ་བཅུ་གཉིས་པའི་་་་་
(༡༩༥༧་ལོའི་ཟླ་གསུམ་པ་)ཚེས་ཉེར་བརྒྱད་པའི་དགོང་མོར་ཆུ་ཚོད་་
བཅུ་གཅིག་པར་ཉིད་ཀྱི་གཟིམ་སྤྱིལ་དུ་བུ་སློབ་རྣམས་ལ་སེམས་གསོའི་ཞལ་
གདམས་གནང་ཞིང་། ཐུགས་དགྱེས་པ་ཆེན་པོས་རྣམ་སྣང་ཆོས་བདུན་
དང་ལྡན་པས་རླུང་སྦྱོར་མཛད་བཞིན་པར་དགོངས་པ་ཆོས་དབྱིངས་སུ་
བསྡུས་སོ། །
སྐབས་དེར་བཀའ་རྒྱུད་པར་བསྟན་པའི་རྒྱལ་མཚན་འགྱེལ། བུ་
སློབ་རྣམས་རྩ་བའི་ཕ་མ་འདས། དད་ལྡན་རྣམས་ནང་ནི་ཉི་མ་ནུབ།
མཁས་དབང་རྣམས་འདྲི་མོལ་གྲོགས་དང་བྲལ་བ་འདི་འདྲའི་དུས་ཀྱི་མི་
རྣམས་ཀྱི་སྡུག་བསྔལ་དང་སྐྱོ་བ་ནི་ཚིག་གིས་བརྗོད་ཐབས་བྲལ། -
རྩ་ བའི་ བླ་ མ་ གཤེགས་ ནས་ ད་ བར་ ལོ་ བཞི་ བཅུར་ ཕྱིན་ ཡང༌།
ངེད་སློབ་མ་རྣམས་ལ་ད་ལྟ་གཤེགས་པ་ལྟར་སྐྱོ་བ་སང་དུ་མེད་ཅིང་། བླ་
མའི་འཛུམ་ཞལ་དང་འབྱོན་བཞུགས་ཀྱི་མཛད་སྤྱོད་སོགས་ཡིད་ལ་ལྷམ་
མེར་ཤར། ཁོ་བོ་ལོ་སོ་བཞིར་ལོན་སྐབས་བླ་མ་དང་བྲལ་བའི་དྭ་ཕྲུག་ཏུ་
ལུས། ད་ནི་ལོ་དོན་བཞིར་སླེབས། བེམ་པོར་གྱུར་པའི་ཡིག་ཆ་རྣམས་
༡༡



དགེ་རྒན་དུ་མ་བསྟེན་ཐབས་མེད་བྱུང༌། རིན་པོ་ཆེའི་སྐུ་གདུང་་་་
ཐུགས་དམ་བཞུགས་པ་མ་བསྒུལ་བར་སྒྲོམ་དུ་དྲངས་ཏེ་རིན་པོ་ཆེ་སྣ་་་
ཚོགས་ཀྱི་བྱེ་མ། གུར་གུམ་གཙོས་ག་བུར་སོགས་སྨན་སྣ་དྲི་བཟང་པོ་
དང་། མཚོ་ཚྭ་བཅས་ཚྭ་རིགས་མང་པོ་བསྐུས་ནས་ཉར། དབུ་རྒྱན་
སོགས་ལོངས་སྐུའི་ཆས་ཕུལ་མཁན་ཕན་བདེ་བཀྲ་ཤིས་སོགས་ཀྱིས་བསྔོ་
སྨོན་དང་སྐུ་གཉེར་མཛད། ཁྲིན་ཏུར་ཟངས་གསེར་དངུལ་གྱིས་བརྒྱན་
པའི་ མཆོད་ རྟེན་ ཁང་ རྩེག་ གཉིས་ ཙམ་ ཡོད་ པ་ སྤུས་ ལེགས་ བཞེངས།
དཀར་མཛེས་བོད་ཡིག་གསར་འགྱུར་ཐོག གངས་དཀར་སྤྲུལ་སྐུ་འདས་
པ་དང་བོད་ནང་པའི་ལུགས་ལྟར་མཆོད་རྟེན་དུ་དྲངས་རྒྱུ་ཡིན་པ་སོགས་
གསལ་བར་བསྒྲགས། འོན་ཀྱང་མཆོད་རྟེན་བཞེངས་ཚར་ཞིང་། སྐུ་
གདུང་ཁང་རྒྱ་ཕིབས་བཅས་ལེགས་པར་གྲུབ་སྟེ་མཆོད་རྟེན་ཡར་དྲངས་
ནས་སྐུ་གདུང་མཆོད་རྟེན་དུ་དྲང་དགོས་སྙམ་པའི་དུས་སུ་བཞི་རྒོལ་ལས་
འགུལ་མགོ་བཙུགས། དགོན་པའི་རྒྱུ་ནོར་ཡོངས་རྫོགས་གཞུང་བཞེས།
གསུང་རབ་མ་ལུས་ཞུགས་འབུལ། བན་དེ་ཚང་མ་སྐྱ་སར་ཕབ་པ་སོགས་
ཀྱི་སྐབས་སྐུ་གདུང་ཡང་དུར་ཁྲོད་དུ་བསྐྱལ་དགོས་ཐུག གྲལ་རིམ་་་
བཟང་པོའི་གྲྭ་པ་དད་ལྡན་ཡོན་བདག་བརྟན་པོ་འགས་བསྐུངས། གོང་
ནས་བརྩད་བཅད་ཐེངས་མང་བྱས་ཀྱང༌། དད་ལྡན་རྣམས་ཀྱིས་སྲོག་
དང་བསྡོས་ནས་བྲག་ཕུག ལྗོན་པའི་འོག ས་འོག་དོང་དུ་སྦ་བ།
དུར་ཁྲོད་ཀྱི་མི་རུས་ཕལ་པ་དར་གོས་སུ་བསྒྲིལ་ནས་ཚབ་ཏུ་སྤྲད་པ་སོགས་
ཐབས་སྣ་ཚོགས་ཀྱིས་བསྐུངས་ཐུབ་ནས། ད་ལྟ་དགོན་པའི་རྟེན་གཙོ་
བོར་ བཞུགས་ ཡོད། རྟེན་ འདི་ དད་ པ་ དག་ སྣང་ གིས་ མཇལ་ ན།
ཐུགས་ཀར་འོད་སྤྲོ་བ་སོགས་ལྟས་བཟང་པོ་ཡོད་པ་མངོན་སུམ་ཚད་མས་
78



གྲུབ། དེང་སང་གདུང་མཇལ་མཁན་རྒྱལ་ཁབ་ཕྱི་ནང་གི་མི་རྒྱུན་མི་ཆད་
པར་ཡོད། །
གསུང་རབ་བརྩམས་པའི་སྐོར། ཁྱད་པར་འཕགས་བསྟོད་ཀྱི་ས་
འགྲེལ་པ་དང་། དབུ་མའི་མཐའ་དཔྱོད་ལྟ་བའི་ཡིག་འབྱེད། རྒྱལ་
རོང་ དགེ་ བཤེས་ ཀརྨ་ངེས་དོན་ གྱི་ དྲིས་ ལན་ མཁས་ པའི་ མགུལ་རྒྱན།
སྤྱོད་འཇུག་འགྲེལ་པ་མཇུག་མ་རྫོགས་པ། ཕར་ཕྱིན་སྐོར་ཆོས་འཁོར་
རྣམ་བཞག བཀའ་བསྟན་བཅོས་ཀྱི་རྣམ་བཞག བྱམས་པ་སངས་
རྒྱས་ཡིན་མིན་གྱི་རྣམ་བཞག དངོས་བརྒྱད་དོན་བདུན་ཅུའི་སྤྱི་དོན་
སུམ་རྟགས་བསྡུ་དོན་ཤེས་རབ་སྒྲོན་མེ། རྒྱུན་དྲུག་མཆོག་གཉིས་ཀྱི་་
བསྟོད་པ་སོགས་བསྟོད་ཚོགས་སྐོར། གངས་དཀར་བསང་ཡིག་དང་་
རྒྱབ་ རི་ རྡོ་ རྗེ་ ལ་རྩེའི་ བསང་ ཡིག་ སོགས་ བསང་ ཡིག་ ཤིན་ ཏུ་ མང་ པོ།
གངས་དཀར་གནས་བཤད་དད་པའི་ས་བོན་སོགས་གནས་བཤད་སྐོར།
ཁམས་གསུམ་གྲགས་བྱམས་ཆེན་ཆོས་འཁོར་གླིང་གི་བཅའ་ཡིག་རྡོ་རྗེ་་
མདུད་ པ་ སོགས་ བཅའ་ ཡིག་ སྐོར། བསྔོ་སྨོན། གསོལ་ འདེབས།
གསོལ་མཆོད། གསེར་སྐྱེམས། ཚོགས་བཤད་འབེལ་གཏམ། ཆབ་
ཤོག འཕྲིན་ཡིག་སོགས་ཁྱོན་བསྡོམས་པོ་ཏི་བཞི་ལྔ་ཙམ་ལོང་བ་་་་་
བཞུགས་ཀྱང་སྡེ་དགེ་དཔལ་སྤུངས་དང་རང་དགོན་དུ་ཤིང་པར་བརྐོས་པ་
ཐ་ཐོར་དང་སི་ཁྲོན་མི་རིགས་དཔེ་སྐྲུན་ཁང་གི་སུམ་རྟགས་བསྡུས་དོན་
ཤེས་རབ་སྒྲོན་མེ་དཔར་དུ་བསྐྲུན་མྱོང་བ་བཅས་དེང་སང་མཇལ་རྒྱུ་ཡོད་
པ་ཉུང་ངུ་ལས་དེ་མིན་རྣམས་ཕྱོགས་སྒྲིག་མ་ཁོམ་པར་ཚང་མ་མེད་་་་་་
བསྲེགས་ནས་ནུབ་ཚར་འདུག་པར་མ་ཚད་རིན་པོ་ཆེའི་སྨན་ཁུག་དང༌།
སྨན་ཁྲོག་རིན་ཐང་ཆེ་བ། བསེ་རུའི་རྭ་དང༌། གླང་ཆེན་གི་ཝང་་་་



སོགས་ཀྱང་གསང་སྤྱོད་དུ་དོར་བ་འདི་ལྟ་བུ་ནི་ས་པཎ་གྱིས།
མཁས་པ་མཁས་པའི་ནང་ན་མཛེས། ། །
བླུན་པོས་མཁས་པ་ཇི་ལྟ་གོ། ། ། །
ཙན་དན་གསེར་བས་རིན་ཆེ་བ། །
བླུན་པོས་སོལ་བར་བྱས་ལ་ལྟོས། །
གསུངས་པ་དེ་འདི་འདྲའི་ལུང་བསྟན་ཡིན་པ་འདྲ། སྨྲས་པ།
མཁས་པའི་ཁང་བཟང་འཛེགས་པའི་ཐེམ་སྐས་དང༌། །
ཉམས་མྱོང་ཆུ་བོ་འདུས་པའི་རྒྱ་མཚོ་དང་། །
འདས་པའི་འཇིག་རྟེན་གསལ་བའི་མེ་ལོང་རྣམས། །
ཀྱེ་མ་དམིགས་མེད་དབྱིངས་སུ་བག་ལ་གཞའ། །
མཆོག་ཉིད་ཀྱི་ཞལ་སློབ་ཏུ་གྱུར་པའི་ས་དགེ་བཀའ་རྙིང་གི་བླ་སྤྲུལ་
སྐྱེས་ཆེན་དམ་པ་དང་རྒྱ་རིགས་དཔོན་ཁག་དང་། དགེ་རྒན་ཆེན་མོ་ཧྥ་
ཧྲི་སོགས་སྔར་འགའ་ཞིག་ཞུས་ཟིན་མོད་འདིར་གཅིག་བསྡུས་ཀྱི་མཚན་ཐོ་
རུ་བཀོད་ན། ཐོག་མར་བཀའ་རྒྱུད་པའི་བླ་ཆེན་རྒྱལ་དབང་ཀརྨ་པ་རང་
བྱུང་རིག་པའི་སེང་གེ། གནས་ནང་དཔའ་བོ་རིན་པོ་ཆེ། རྒྱལ་ཚབ་
རིན་པོ་ཆེ། ཕག་མོ་རི་སྤྲུལ་སྐུ། དཔལ་སྤུངས་འཇམ་དབྱངས་མཁྱེན་
བརྩེ། འཇང་སྒྲོལ་དཀར་སྤྲུལ་སྐུ། སྤྲུལ་སྐུ་ཚེ་དཔག་ལ་སོགས་པ་དང༌།
གསང་སྔགས་རྙིང་པའི་བླ་ཆེན་བཱ གནས་མཆོག་སྤྲུལ་རིག་འཛིན་དཔའ་
བོ་ཉི་མ་འོད་འབར། བྲག་མཁར་སྤྲུལ་སྐུ་ཀུན་བཟང་། བྲག་མཁར་
སྤྲུལ་སྐུ་པད་རྡོར། སྤྲུལ་སྐུ་བརྩོན་འགྲུས་མཐར་ཕྱིན་སོགས།	དཔལ་
ལྡན་ས་སྐྱ་པའི་བླ་སྤྲུལ། གྷ་ཐར་ལམ་དགོན་གྱི་སྤྲུལ་སྐུ་བསྟན་པའི་ཉི་མ།
རི་ཁུད་སྤྲུལ་སྐུ། དབོན་པོ་སྤྲུལ་སྐུ། སྤྲུལ་སྐུ་ཀུན་བཟང་སོགས། རི་
80



，
་
：
བོ་དགའ་ལྡན་པའི་བླ་སྤྲུལ་སྐྱིད་གླིང་དགོན་གྱི་མཆོག་སྤྲུལ་ཆོས་ཀྱི་རྒྱ་མཚོ།
སྤྲུལ་སྐུ་འཇམ་དབྱངས་སྐལ་ལྡན། མི་ཉག་སྐྱོར་དཔོན་བློ་བཟང་ཡོན་
ཏན། ལྷ་རམས་དགེ་བཤེས་དཀོན་མཆོག་བསྟན་འཛིན། མཚན་་་་
ཞབས་པ་དགེ་བཤེས་ངག་དབང་ཕན་བདེ། དགེ་བཤེས་རྒྱལ་མཚན།
དགེ་བཤེས་ངག་དབང་བྱམས་པ་སོགས། བོད་སྐུ་དྲག་དང་དཔོན་པོའི་
སྐོར། བྲག་གཡབ་སྤོམ་མདའ་སྟོབས་རྒྱས། ཁྱུང་རབ་མདའ་དཔོན།
བྱ་རྒོད་སྟོབས་ལྡན། རྒྱལ་རོང་ཁྲོ་སྐྱབས་རྒྱལ་པོ་རྡོ་རྗེ་དཔལ་བཟང་།
དཀར་མཛེས་ཁང་གསར་དཔོན་མོ་བདེ་ཆེན་དབང་མོ། དར་མདོར་
ལྕགས་ལ་རྒྱལ་པོ་ཕུན་ཚོགས། མི་ཉག་ཁ་དབུས་དཔོན་འཇམ་དབྱངས།
ཨོ་རོང་ཤིས་བཟང་འཕེལ་དཔོན་དབང་ཕྱུག་དང་ཐུབ་བསྟན། མི་ཉག་
སྟོད་འབྲོག་པའི་དཔོན་ཧོར་དཔལ་དཀོན། དར་མདོར་ཕྱུ་དཔོན་སུང་
བླ་མ་སོགས་གཙོ་བོ་འགའ་ཞིག་མཚོན་བྱེད་དུ་བཀོད་པ་ལས་ཐམས་ཅད་
བརྗོད་ཀྱིས་མི་ལང་། རྒྱ་རིགས་སློབ་མ་གཙོ་བོ་ཕལ་ཆེར་གོང་དུ་ཞུས་
ཟིན་ཅིང་། ཐེ་ཝན་དུ་བཞུགས་པའི་དགེ་བསྙེན་མ་སེན་སུའུ་ལེན་ནི་པེ་
ཅིན་གྱི་མི། · ཐེ་ཝན་དུ་ཀར་དགོན་བཏབ་ཅིང་། ཆོས་ཚོགས་བཙུགས་
པ་དང༌། སློབ་མ་མང་པོ་སྤེལ་ཏེ་ཀར་བསྟན་རྒྱས་པར་མཛད། གངས་
དགོན་ཞིག་གསོའི་སྐབས་ཕན་གྲོགས་རྒྱ་ཆེན་གནང༌། ད་ལྟ་བཞུགས་
ཡོད་ན་དགུང་ལོ་བརྒྱ་ཟིན་ཚོད་ཡིན།
བཟོ་གསོ་ཚད་མ་ནང་དོན་སྒྲ་རིག་པ། །
སྙན་ངག་མངོན་བརྗོད་སྡེབ་སྦྱོར་ཟློས་གར་རྩིས། །
རིག་གནས་ལྔ་ཕྲག་ཟུང་གི་རྩེར་སོན་པའི། །
མཁས་པའི་དབང་པོས་ས་སྟེང་ཀུན་ཏུ་ཁྱབ། །



མཇུག་གི་དོན།
ག་
ད་ནི་རང་གི་དྲན་ཐུབ་ཚད་བླ་མའི་རྣམ་ཐར་དུ་བརླམས་ནས་བྲིས་
ཚར། རིན་པོ་ཆེའི་སློབ་མའི་ཡང་རབ་རྣམས་ཀྱི་ཉམས་སྣང་དང་དག་
སྣང་གི་ངོར་རིན་པོ་ཆེ་སློབ་དཔོན་པདྨ་དང་། ཐུགས་རྗེ་ཆེན་པོ། རྗེ་
བཙུན་སྒྲོལ་མ། རྡོ་རྗེ་འཆང་སོགས་དངོས་སུ་གཟིགས་པའི་གནས་ཚུལ་
དང་། གཏེར་སྟོན་འགྲོ་འདུལ་གླིང་པའི་གཏེར་ལུང་དུ་རིན་པོ་ཆེ་རྗེ་
འབངས་ཉེར་ལྔའི་ནང་གི་ཤུད་བུ་དཔལ་གྱི་སེང་གེའི་སྤྲུལ་པ་ཡིན་པར་
ལུང་བསྟན་པ་སོགས་ནི་དག་པའི་སྣང་ངོར་མ་གཏོགས་ཕལ་པར་མི་སྣང་
བས་རེ་ཞིག་བསྐྱུངས་སོ། །
ཁོ་བོ་བྱིས་པའི་དུས་སུ་བླ་གྲྭ་རྣམས་ལ་འདུ་ཁང་དུ་ཐུགས་རྗེ་ཆེན་
པོའི་དབང་གནང་སྐབས་བླ་སྤྲུལ་འགས་ཇོ་བོ་བཅུ་གཅིག་ཞལ་དངོས་སུ་
མཇལ་ཡང་ཁོ་བོས་བླ་མའི་དབུ་ཅུང་ཟད་སྟེང་དུ་ཇེ་རིང་དུ་སོང་བ་འདྲ་
ཞིག་ལས་མཐོང་མ་ཐུབ། གནས་སྒོ་ཕྱེ་བ། ་ཞབས་ཀྱིས་རྡོ་ལ་རྗེས་
བཞག་པ། ཆིབས་པས་རྨིག་རྗེས་བཞག་པ་རྣམས་ཀུན་ལ་མངོན་སུམ་དུ་
སྣང་བ་གོང་དུ་ཞུས་ཟིན། བདག་གི་བླ་མ་ཞབས་བཞུགས་སྐབས་བསྟོད་
ཆེ་ན་ཐུགས་མི་དགྱེས་པ་ཡིན། དེའི་ཕྱིར་མི་ལས་འདས་པ་ཞིག་བྱས་ཏེ་
འབྲི་མ་སྤོབས། བདག་ཅག་གི་སྟོན་པ་ཤཱཀྱ་ཐུབ་པ་ཞབས་བཞུགས་དུས་
ཀྱི་བསྟོད་པ་རྣམས་སུ་ཡང་། མི་མཆོག་དང་རྐང་གཉིས་གཙོ་སོགས་མིར་
82
ས་སུ་



བརྩིས་འདུག་པས། ང་ལ་ཉེས་པ་མེད་སྙམ་མོ། ། བླ་མའི་བཀའ་དྲིན་
དྲན་པ་དང་དྲིན་ལན་ཅུང་ཟད་ཨེ་གསོ་བསམ་ན། བླ་མའི་ཕྱག་ལས་ཀྱི་
རྒྱུན་མུ་མཐུད་བསྐྱངས་ནས་བོད་ཀྱི་རིག་གནས་སྤེལ་བའི་བྱ་བར་འབད་
དགོས། དེའི་སྐོར་ལ་རང་གིས་ཅི་ནུས་འབད་ཁུལ་ཡིན། རྡོ་རྗེའི་སྤུན་
དང་མཆོད་གྲོགས་མང་པོས་ཡང་ཡང་བསྐུལ་པར་བརྟེན། བླ་མའི་སྤྱིའི་
རྣམ་ཐར་ཞིག་འབྲི་འདུན་རྣལ་མ་སྔར་ནས་མཆིས་ཀྱང་། འཇིག་རྟེན་
ཁོལ་པོར་སོང་བས་ལས་འགན་ཙ་ཙིར་མང་བ་དང་། རང་གི་མྱོང་ཚོར་
ཙམ་མ་གཏོགས་དཔྱད་གཞི་གཞན་དག་མེད་པ། བླ་མའི་ཞལ་དྲན་པའི་
མོད་ལ་སེམས་ངལ་གྱིས་གང་ཡང་དྲན་མི་ཐུབ་པར་བརྒྱལ་ལ་ཁད་དུ་གྱུར་
པ་སོགས་རྒྱུ་རྐྱེན་སྣ་ཚོགས་ཀྱིས་ད་བར་འགྱངས། ད་ནི་བགྲང་བའི་ཁུར་
གྱིས་དུབ། མིག་གཉིས་རབ་རིབ་གྱུར། སུག་གཉིས་སིག་སིག་འདར།
དྲན་པ་འཆལ་འཆོལ་བ། ཡིད་ཀྱང་ཧད་དེར་གྱུར་པ་ན་བྲིས་ཡོད་སྟབས།
ཚིག་ཚོགས་ནོར་བ་དང་དོན་ལ་འགལ་འཁྲུལ་བག་ཙམ་རེ་མི་ཡོང་མི་སྲིད་
པས། མཁྱེན་སྤྱན་ཡངས་པ་རྣམས་ཀྱིས་འཕྱ་སྨོད་མི་མཛད་པར་ལེགས་
བཅོས་མཛད་གྲུབ་ཀྱི་རེ་བ་སྙིང་ནས་ཞུ།
འདིར་འབད་ལས་བྱུང་དགེ་བ་དེས། །
ཡུལ་ཁམས་བདེ་ཞིང་འགྲོ་རྣམས་སྐྱིད། །
དགེ་འདུན་ཐུགས་མཐུན་འདུལ་ཁྲིམས་གཙང་། ། ་
བསྟན་འགྲོར་སྨན་པའི་རྒྱུ་གྱུར་ཅིག །
རབ་བྱུང་བཅུ་བདུན་པའི་མེ་བྱི་ལོར་(༡༩༩༦ལོར་)རྒྱལ་ས་པེ་ཅིན་དུ་
གངས་དཀར་རིན་པོ་ཆེའི་སློབ་མའི་ ཐ་ཤལ་མི་ཉག་མགོན་པོས་རང་ལོ་
དོན་བཞི་པ་བླ་མ་གཤེགས་ནས་ལོ་བཞི་བཅུ་པར་བྲིས་པ་དགེ། ། །



ཟུར་བཀོད།།
༄༅། །གངས་དཀར་གྱི་གནས་ཡིག་དང་གནས་འདུས་
སྐབས་ཀྱི་ཕན་ཡོན་མདོར་བསྡུས་དད་པའི་
ས་བོན་ཞེས་བྱ་བ་བཞུགས་སོ། །
གངས་དཀར་རིན་པོ་ཆེས་བརྩམས།
འདིར་བོད་ཀྱི་གངས་ཆེན་བཞིའི་ཡ་གྱལ་གནས་མཆོག་འབོ་གངས་
དཀར་འདི་ཉིད་ཀྱི་གནས་ཀྱི་ཡོན་ཏན་དང་གནས་འདུས་ཀྱི་ཕན་ཡོན་
མདོར་བསྡུས་ཙམ་ཞིག་སྔོན་གྱི་ཡིག་རྙིང་རྣམས་ལས་བཏུས་ནས་ཚིག་སྦྱོར་
མཛེས་ཁྲིགས་སྤངས་ཏེ་གོ་སླ་བའི་ངག་གིས་འཆད་པ་ལ་གཉིས། གནས་
ཀྱི་ཡོན་ཏན་སྤྱིར་བཤད་པ་དང་། གནས་འདུས་སྐབས་ཕན་ཡོན་བྱེ་བྲག་
ཏུ་བཤད་པའོ། །
དང་པོ་ནི།། སངས་རྒྱས་གཉིས་པ་པདྨ་ཀ་རས་ཟབ་གཏེར་གྱི་ལུང་
བྱང་དུ་མ་ནས་གནས་འདིའི་མཚན་ཉིད་ཞིབ་ཏུ་གསུངས་ཤིང་ཆེ་བའི་ཡོན་
ཏན་ལ་བསྔགས་པར་མཛད་པ་དང་། ། ཐམས་ཅད་མཁྱེན་པ་ཀརྨ་པ་རོལ་
པའི་རྡོ་རྗེ་གོང་མའི་ཕོ་བྲང་དུ་བྱང་ལམ་ནས་མར་ཕེབས་པའི་ཚེ། ལྷོ་ཕ་
གི་ན་འབོ་གངས་དཀར་ཡོད་དེ་སྒྲུབ་གནས་ཁྱད་པར་དུ་འཕགས་པ་ཡིན་
84



པས་རང་རེ་ཡར་འོང་དུས་དེར་སྒོམ་དུ་འགྲོ་གསུངས་ནས་བསྔགས་བརྗོད་
མཛད་ཅིང་། ཡར་ལམ་ གནས་འདིར་ཞབས་ཀྱིས་བཅགས་ཤིང་བྱིན་
གྱིས་བརླབས་པ་དང༌། གཞན་ཡང་རྣམ་འབྱོར་གྱི་དབང་ཕྱུག་ཞིག་པོ་
གཉིས་མེད་རྡོ་རྗེ། གྲུབ་པའི་དབང་པོ་ཀུན་དགའ་རྒྱལ་མཚན། གྲུབ་
ཆེན་ཐང་སྟོང་རྒྱལ་པོ། མཁས་གྲུབ་ཆེན་པོ་འཇམ་དབྱངས་གྲགས་པ་
སོགས་སྐྱེས་ཆེན་དུ་མས་ཞབས་ཀྱིས་བཅགས་ཤིང་རྫུ་འཕྲུལ་གྱི་བཀོད་པ་
དང་གྲུབ་པའི་རྟགས་ངོ་མཚར་བ་དུ་མས་གནས་བྱིན་གྱིས་བརླབས་པར་
མཛད་པའི་ལྗོངས་འདིའི་རི་དབུ་འདི་ནི། ཕྱི་ལྟར་ན་ཐ་མལ་མིའི་སྣང་
ངོར་རི་དབང་ལྷུན་པོ་ལ་འགྲན་བཟོད་པའི་གངས་དཀར་ཤེལ་གྱི་ཅོད་པན་
ཆེས་མཐོ་བས་རི་ཕྲན་ཐམས་ཅད་ཟིལ་གྱིས་གནོན་ཞིང་། ཕྱིའི་དབྱིབས་
རྒྱལ་སྲིད་སྣ་བདུན་དང་བཀྲ་ཤིས་རྟགས་བརྒྱད་ཀྱི་རྣམ་པར་བཀྲ་བའི་དགེ་
མཚན་གྱིས་མཛེས་ཤིང་། འཛམ་གླིང་གི་ཤིང་སྣ་ཐམས་ ཅད་ཚང་བ་
དང༌། གདུགས་དང་བ་དན་སོགས་མཆོད་རྫས་ཀྱི་རྣམ་པ་རྒྱུན་མི་ཆད་
པ་དང་། རི་དེའི་མགུལ་ན་རང་བྱུང་འོད་ཀྱི་དར་པོ་ཆེ་ཁ་དོག་ཅིར་ཡང་
སྣང་བ་དུས་གསུམ་གྱི་སངས་རྒྱས་རྣམས་ཀྱིས་རབ་ཏུ་གནས་ཤིང་བྱིན་གྱིས་
བརླབས་པ་དང་རློབ་པར་འགྱུར་བ་འདི་ཉིད་འཕྲལ་དུ་མཐོང་ན་ལས་སྒྲིབ་
སྲབ་པའི་རྟགས་དང་། བལྟས་མ་ཐག་ཏུ་མཐོང་མ་ནུས་ན་ལས་ཉོན་གྱི་
སྒྲིབ་པ་ཤས་ཆེ་བའི་རྟགས་ཡིན་པས་ཕྱག་བསྐོར་ཡིག་བརྒྱ་སོགས་ལ་འབད་
དགོས་པ་དང༌། དེ་ཡང་དཀར་པོ་མཐོང་ན་ཞི་བའི་ལས་འགྲུབ་ཚེ་རིང་
ནད་མེད་ཕྱི་མ་བདེ་བ་ཅན་དུ་སྐྱེ་བ་དང་། སེར་པོ་མཐོང་ན་བསོད་
ནམས་ལོངས་སྤྱོད་ཆེ་ཞིང་རྒྱས་པའི་ལས་འགྲུབ། དམར་པོ་མཐོང་ན་
དབང་ཐང་ཆེ། ལྗང་གུ་དང་ནག་པོ་སྔགས་པས་མཐོང་ན་དྲག་པོའི་ལས་
--
85
.



འགྲུབ་ཅིང་གཞན་གྱིས་སྲུང་བཟློག་སོགས་ལ་འབད་དགོས་པར་གསུངས།
ཕྱི་ལྟར་ན་སྣང་ངོར་ཤེལ་དང་མུ་ཏིག་སོགས་རིན་པོ་ཆེ་སྣ་ཚོགས་ལས་གྲུབ་
པའི་ཕོ་བྲང་བཞི་བརྩེགས་ཀྱི་ནང་དུ་གནས་ཀྱི་སྲུང་མ་དགེ་བསྙེན་རྡོ་རྗེ་བློ་
གྲོས་འཁོར་བཅས་ལྷའི་དཔལ་འབྱོར་ཕུན་སུམ་ཚོགས་པས་གནས་ཤིང་།
ནང་ལྟར་ན་འཕགས་པའི་གནས་བརྟན་ཆེན་པོ་ཡན་ལག་འབྱུང་འཁོར་
དགྲ་བཅོམ་པ་སྟོང་དང་ལྔ་བརྒྱས་བསྐོར་ཏེ་བཞུགས་པ་ལས་ཅན་གྱི་གང་
ཟག་རྣམས་ཀྱིས་མངོན་སུམ་དུ་མཇལ་ནུས་པ་དང༌། གསང་བ་ལྟར་ན་
དཔལ་འཁོར་ལོ་སྡོམ་པའི་དཀྱིལ་འཁོར་རྟེན་དང་བརྟེན་པར་བཅས་པ་
ཡོངས་སུ་རྫོགས་རིའི་རྩེ་མོ་བཞིར་སྣང་བར་གྲུབ་ཐོབ་ཀུན་དགའ་རྒྱལ་
མཚན་གྱིས་གསུངས་ལ། རྩ་བར་མཁའ་འགྲོ་ཆོས་སྲུང་རྣམས་ན་བུན་
ལྟར་འཐིབས་པ་སོགས་མདོར་ན་འོག་མིན་མཁའ་ལ་སྤྱོད་པ་དང་རྣམ་
དབྱེར་མེད་པ་གསང་སྔགས་ཀྱི་རྣལ་འབྱོར་གྲུབ་པ་རྣམས་ཀྱིས་དག་པའི་
ཀཇིགས་ སྣང་དུ་གྲུབ་པས་དེ་ལྟ་བུའི་གནས་རི་འདི་ཉིད་དད་པ་ཅན་་་
རྣམས་ཀྱིས་མིག་གིས་མཐོང་བ་ཙམ་གྱིས་བསྐལ་པ་སྟོང་དུ་བསགས་པའི་
སྡིག་སྒྲིབ་དག་པར་གསུངས་ཤིང་། རི་དེའི་ཞོལ་དུ་གཡོན་ངོས་སུ་ཕག་
མོའི་གནས་ཞེས་གྲགས་པ་དེར་ཕག་མོའི་སྐུ་དང་སྔགས་ཕྲེང་ཕྱག་མཚན་
རྣམས་རང་བྱོན་འབུར་དུ་དོད་པ་དང༌། གཞན་ཡང་སངས་རྒྱས་སྟོང་རྩ་
གཉིས། སྨན་བླ་བདེ་གཤེགས་བརྒྱད་སོགས་ཀྱི་སྣང་བརྙན་དང་གྲུབ་
རྟགས་མང་དུ་ཡོད་ཀྱང་དད་མེད་ལོག་ལྟ་ཅན་རྣམས་ཀྱི་སྤྱོད་ཡུལ་མ་ཡིན་
པར་གསུངས་ཤིང་། “ གནས་དེའི་གཡས་ངོས་མདུན་རི་བོར་སྒྲོལ་མའི་
གནས་ཞེས་གྲགས་པར་སྒྲོལ་མ་ཉེར་གཅིག་དང༌། མ་གཅིག་ལབ་སྒྲོན་
སོགས་ གཅོད་ ཡུལ་ བརྒྱུད་ པ་ དང་། ་བྱ་ མ་ སར་ གྱི་ སྒོ་ ང་ དང་།
86



དབྱངས་གསལ་གྱི་ཡིག་འབྲུ་སོགས་བྲག་ལས་རང་བྱོན་དང༌། གྲུབ་ཆེན་
བརྒྱད་ཅུ་རྗེ་འབངས་ཉེར་ལྔ་ལྷ་ལུང་དཔལ་རྡོར་ཀརྨ་པ་སོགས་སྐྱེས་མཆོག་
མང་པོའི་གྲུབ་རྟགས་ཕྱག་ཞབས་ཀྱི་རྗེས་དང་སྐུ་རྗེས་སོགས་གྲངས་མེད་པ་
བཞུགས་ཤིང༌། ཁྱད་པར་དབུས་ཀྱི་རི་བོ་རྗེ་བཙུན་སྒྲོལ་མའི་སྣང་བརྙན་
ཤིན་ཏུ་གསལ་ཞིང་རྒྱན་ཆས་ཡོངས་སུ་རྫོགས་པའི་ཐུགས་ཀའི་ཐད་དང་
གསང་བ་ཐུགས་ཀྱི་སྣུབས་ཞེས་གྲགས་གནས་སྒོ་ཁྱད་པར་དུ་འཕགས་པ་
ཡོད་ཅིང་རི་བོ་པོ་ཊ་ལ་དང་གཡུ་ལོ་བཀོད་པའི་ཞིང་གི་ཡོན་ཏན་དང་ཁྱད་
པར་མེད་པར་གསུངས་པས་ཕྱག་མཆོད་གསོལ་འདེབས་ལ་འབད་ན་་་་
གནས་སྐབས་དུས་མི་འཆི་བ་སོགས་འཇིགས་པ་མཐའ་དག་ལས་སྐྱོབ་ཅིང་
མཐར་ཐུག་རྗེ་བཙུན་འཕགས་མས་ངེས་པར་རྗེས་སུ་བཟུང་བར་འགྱུར་ལ།
གཞན་ཡང་འཕགས་མོའི་གནས་ཀྱི་གཡས་ཟུར་དུ་སེང་གདོང་མའི་གནས་
དང༌། ལས་མགོན་བྱ་རོག་གདོང་ཅན་གྱི་རང་བྱོན་དང་། དཔའ་བོ་
དཔའ་མོ་རྣམས་ཚོགས་འཁོར་འདུ་བའི་གནས་དྲི་བཟང་གི་ངད་པ་འ ཐུལ་
བ་དང་། ཆོས་འབྱུང་གི་དཀྱིལ་དུ་མཁས་གྲུབ་འཇམ་དབྱངས་གྲགས་
པས་གནས་དང་གཞི་བདག་ལ་ཁྲུས་གསོལ་སོགས་མཛད་པའི་བཞུགས་ཁྲི་
མི་མ་ཡིན་རྣམས་ཀྱིས་བརྩིགས་པ་ཡོད་ཅིང་། དེའི་གཡོན་ཕྱོགས་རྡོ་སྤྱིལ་
ཕན་ཚུན་དུ་ཀརྨ་པ་རོལ་པའི་རྡོ་རྗེ་དང་། གྲུབ་ཐོབ་ཀུན་དགའ་རྒྱལ་
མཚན་གཉིས་ཀྱི་ཆོས་ཁྲི་རེ་རེ་དང༌། གྲུབ་ཐོབ་ཀུན་དགའ་རྒྱལ་མཚན་
གྱིས་བཏོན་པའི་གྲུབ་པའི་ཆུ་མིག་ཡོད་ལ། དེ་ནས་ཕྱིན་པ་ལ་སྐུ་གསུང་
ཐུགས་ཀྱི་ལྷ་མོ་རེ་མ་ཏི་དང་རེ་མ་ཛ་རེ་མ་ཛུ་གསུམ་གྱི་བླ་མཚོ་གཡུ་མཚོ་
སྤུན་གསུམ་ཚར་དུ་དངར་བ་དང༌། གཞན་ཡང་ཁ་དོག་མི་འདྲ་བའི་
མཚོ་ཕྲན་མང་དུ་ཡོད་པ་རྣམས་ནི་སྤྲུལ་དང་ཡང་སྤྲུལ་གྱི་ལྷ་མོ་རྣམས་ཀྱི་
༧
བཀ



གནས་ཡིན་པར་གསུངས། དེ་ནས་མར་ཕྱིན་པས་བྲག་དང་ཆུ་མཚམས་
ཀྱི་དུར་ཁྲོད་དུ་ཕག་མོ་ཀླུ་འདུལ་ནག་མོའི་རང་བྱོན་དང་། གཞན་ཡང་
ཞི་དང་ཁྲོ་བོའི་ལྷ་སྐུ་དང་ཕྱག་མཚན་ཡིག་འབྲུ་དུ་མའི་རང་བྱོན་ཡོད་ཅིང་
དེར་ཕྱག་མཆོད་གསོལ་འདེབས་རྩེ་གཅིག་ཏུ་བྱས་ན་ཀླུ་གཉན་ས་བདག་གི་
གདོན་ཐམས་ཅད་བྱང་བར་འགྱུར་ལ། དེ་ནས་རི་སྐེད་དུ་ཡར་ཕྱིན་པས་
མི་ཉག་མཁས་པ་མི་ལྔའི་ཡ་གྱལ་འཕགས་པ་སྤྱན་རས་གཟིགས་ཀྱི་རྣམ་
འཕྲུལ་མཚུངས་མེད་བྱམས་ སར་བ་ཡེ་ཤེས་དཔལ་གྱི་སྒྲུབ་གནས་དང༌།
རྡོ་ལ་ཕྱག་གིས་ལཉྫའི་ཡིག་དྲུག་བྲིས་པ་སོགས་བཞུགས་པའི་གདུང་འབུམ་
ལ་དུས་བཟང་རྣམས་སུ་འཇའ་འོད་མེ་ཏོག་གི་ཆར་པ་སོགས་ཀུན་གྱིས་
མཐོང་བའི་མཆོད་རྟེན་ཆེས་ཁྱད་པར་དུ་འཕགས་པ་དང་། དེ་ནས་ཅུང་
ཟད་ཡར་ཕྱིན་པས་རབ་སྒང་གི་གྲུབ་ཐོབ་རྣམ་གསུམ་གྱི་ཡ་གྱལ་དཔལ་ཨ་
ར་ཆོས་རྗེ་ཉི་མ་རྒྱལ་མཚན་གྱིས་བསྙེན་སྒྲུབ་མཛད་སྐབས་ཀྱི་བཞུགས་
གནས་ཡོད་ཅིང་། དེ་ནས་མར་ཕྱིན་པས་དམ་ཅན་གསས་མཁར་འགྲམ་
དུ་སྔོན་དམ་ཚིག་ཉམས་པ་ཞིག་གིས་རྐྱེན་བྱས་ནས་གཡུ་སྒྲོན་མས་གངས་
བསྙིལ་ཏེ་ཤྭ་འོད་ཆེན་པོ་བྱུང་བའི་ཚེ་གྲུབ་ཐོབ་ཀུན་དགའ་རྒྱལ་མཚན་
གྱིས་ཤྭ་བཟློག་མཛད་ནས་གཏོར་སྣོད་དང་སྐུ་ཆོས་བརྡབས་པའི་རྗེས་དང་།
དུང་དཀར་ཁ་སྤྲོད་ཀྱི་རང་བྱོན། དེ་འོག་ཞིག་པོ་གཉིས་མེད་རྡོ་རྗེའི་
ཆིབས་གཡག་གི་ཞབས་རྗེས་དང༌། མགོན་པོ་སྟག་ཞོན་གྱི་ཆིབས་སྟག་གི་
རྗེས། དམ་ཅན་གྱི་ཆིབས་ར་དང་ཐོ་རྗེས་སོགས་ཡོད་ཅིང་། གླིང་ནང་
གི་ཆུ་མིག་ནི་གྲུབ་ཐོབ་ཀུན་དགའ་རྒྱལ་མཚན་གྱིས་གྲུབ་ཆུ་བཏོན་པ་ཡིན་
ལ། གླིང་འོག་ཏུ་གྲུབ་པའི་དབང་མོ་དགེ་བའི་སྒྲོལ་མའི་བྷ་གའི་རྗེས་
དང་། གྲུབ་ཐོབ་ཆེན་པོའི་གསང་རྡོར་གྱི་རྗེས་སོགས་ཡོད་ཅིང་། ལས་



སྒྲིབ་དག་བྱེད་ཀྱི་ཆུ་མིག་དང་། དུང་དཀར་རང་བྱོན། གླིང་དུ་ཡར་
སླེབས་ལ་ཁད་ཀྱི་སྤང་ལྗོངས་གོང་དུ་གྲུབ་ཆེན་ཐང་སྟོང་རྒྱལ་པོས་རྡོ་ཕ་
བོང་གི་སྟེང་དུ་འཁྲུལ་འཁོར་མཛད་པའི་སྐུ་རྗེས་རྣམས་ཡོད། དེ་ནས་
མར་ཕྱིན་པས་དམ་སྲིད་སྤུན་དགུ་རུས་སྦལ་དབྱིབས་ཀྱི་ཕ་བོང་གི་ཞབས་
སུ་མནན་པ་དེ་ལ་གཡས་གཡོན་དགུ་དགུ་བསྐོར་ཞིང་དམོད་བྱས་ན་དམ་
སྲི་འབྱུང་པོའི་བར་ཆད་ཀྱིས་མི་ཚུགས་པར་འགྱུར་ལ། དེ་འོག་གྲུབ་ཐོབ་
ཀུན་དགའ་རྒྱལ་མཚན་རྒྱ་ཡུལ་ཕེབས་པའི་དུས་སུ་བར་ཆད་བཟློག་རྟགས་
ཀྱི་ཞབས་རྗེས་དང༌། འཇུ་རུ་དཔོན་པོའི་གསོལ་མཛོ་མའི་རྗེས་དང་།
ཕ་བོང་བཤགས་པའི་སྟ་རེ་ཟུག་རྗེས་དང་། གཟིམས་དྲེལ་འཁྲབ་པའི་
རྗེས་དང་། ཡིག་འབྲུ་ཕྱག་མཚན་སོགས་རང་བྱོན་མང་དུ་ཡོད་ཅིང་།
དེ་ནས་མར་ཕྱིན་པས་གྲུབ་ཐོབ་ཀུན་དགའ་རྒྱལ་མཚན་གྱིས་བོན་པོའི་བྱད་
བཟློག་གི་ཟོར་འཕངས་པའི་གཏོར་མ་སྣོད་དང་བཅས་པ་དང་ཆོས་གོས་
བརྡབས་པའི་གྲྭ་རྗེས་ཤིན་ཏུ་གསལ་བ་དང་། དྲི་ཟའི་གདོན་བསྒྲལ་བའི་
རྟ་མགོ་དུམ་བུ་གཉིས་དང་ས་བདག་བསྒྲལ་བའི་ཕག་མགོའི་དུམ་བུ་རྣམས་
ཡོད་ལ། དེ་ནས་རྒྱབ་རིའི་སྣེ་མོར་སླེབས་པའི་སུམ་མདོའི་གོང་དུ་མི་
འཁྲུགས་པའི་གནས་མཇལ་རྒྱུ་ཡོད་ཅིང་དད་མོས་རྩེ་གཅིག་པས་ཕྱག་
བསྐོར་བྱས་ན་ལས་སྒྲིབ་སྦྱོང་ནུས་པར་གསུངས་ཤིང་། དགོན་ནང་གི་
རྟེན་གྱི་གཙོ་བོ་ནི་ཐམས་ཅད་མཁྱེན་པ་ཀརྨ་པ་རོལ་པའི་རྡོ་རྗེ་དེ་ཉིད་རྒྱ་
ནག་གོང་མ་ཧོར་གྱི་རྒྱལ་པོ་ཐོ་གན་ཐེ་མུར་གྱིས་ཕོ་བྲང་ཆེན་པོར་སྤྱན་
དྲངས་ནས་ཡར་ཕེབས་པའི་ཚེ་རྒྱ་ནག་ཕོ་བྲང་ཉིད་ནས་གདན་དྲངས་ཏེ་
དགོན་འདིའི་རྟེན་སྐལ་དུ་གནང་བའི་ཇོ་བོ་གསུང་བྱོན་མ་ཤིན་ཏུ་བྱིན་
ཆེན་དང༌། མཁའ་འགྲོ་མ་བྱེ་བ་དངོས་སུ་ཐིམ་པའི་གུ་རུའི་སྐུ་འདྲ་མེ་



ལོང་མ་ཞེས་གྲགས་པ་དང་། དཔལ་ཀརྨ་པ་རང་བྱུང་རྡོ་རྗེའི་སྐུ་འདྲ་
གྲོལ་བ་བཞི་ལྡན་ཤིན་ཏུ་ཁྱད་འཕགས་གསེར་ཟངས་ལས་གྲུབ་པ་དང་།
གྲུབ་ཐོབ་ཨ་ར་ཆོས་རྗེས་དམ་ཅན་འཁོར་བཅས་དངོས་སུ་བསྟིམ་པའི་རྡོ་
རྗེ་ལེགས་པའི་སྐུ་བརྙན་བྱིན་མཐུ་དྲག་རྩལ་རྣོ་མྱུར་ཤིན་ཏུ་ཆེ་བ་སོགས་
བཞུགས་པ་སྟེ་དེ་དག་ནི་གནས་རྟེན་གྱི་བཞུགས་ཚུལ་མདོ་ཙམ་སྨོས་པ་
ཡིན་ལ། གཞན་ཡང་མཐའ་བསྐོར་ལམ་བར་གྱི་གནས་སོགས་རྒྱས་པར་
གནས་ཡིག་སྔ་མ་རྣམས་ལས་རྟོགས་པར་བྱའོ། །ལ་
གཉིས་པ་གནས་འདུས་སྐབས་ཀྱི་ཕན་ཡོན་བྱེ་བྲག་ཏུ་བཤད་པ་ནི།
དེ་ལྟར་གོང་དུ་ཇི་སྐད་བཤད་པའི་གནས་དང་རྟེན་དེ་དག་ལས་ལོག་ལྟ་
དང་ཁྱད་གསོད་ཀྱིས་བརྙས་བཅོས་དང་ཇི་མི་སྙམ་དུ་འཛིན་པ་སོགས་སྡིག་
དང་འདྲེས་པའི་བསམ་སྦྱོར་ཐམས་ཅད་སྤངས་ཏེ། དང་འདོད་ཡིད་
ཆེས་ཀྱི་དད་པ་རྩེ་གཅིག་ཀུན་ནས་བསླངས་ཏེ་ཕྱག་མཆོད་བསྐོར་བ་སོགས་
བྱས་ན་དུས་ནམ་དུའང་གནས་གཞན་དུ་བྱས་པ་བས་དགེ་རྩའི་ཕན་ཡོན་
གྱི་འགྱུར་སྟོབས་ཆེ་ཞིང་ལྷག་པར་གླང་ལོ་ནམ་ཤར་གྱི་གནས་འདུས་སྐབས་
སུ་འོག་མིན་དག་པ་མཁའ་སྤྱོད་ཀྱི་ཞིང་དང་། ནུབ་ཕྱོགས་ཨོ་རྒྱན་གྱི་
ཡུལ་དཔལ་ཙཱ་རི་ཏྲ་སོགས་གནས་ཡུལ་གཞན་གྱི་དཔའ་བོ་མཁའ་འགྲོ་དམ་
ཅན་སྲུང་མ་དང་བཅས་པ་འདིར་འདུས་ཤིང་། རྩ་གསུམ་ ལྷ་ཚོགས་
ཐམས་ཅད་སྐུ་གསུང་ཐུགས་ཀྱི་བྱིན་རླབས་མ་ལུས་པ་གནས་འདིར་ཕབ་
པས། རྟོགས་པ་མཆོག་ཐོབ་པའི་རྣལ་འབྱོར་ཅན་རྣམས་ལ་དག་པའི་
གཟིགས་སྣང་འབྱམས་ཀླས་པ་སྣང་བ་སྨོས་ཅི་དགོས་ཏེ་ཅུང་ཟད་ལས་དག་
པ་ རྣམས་ ཀྱི་ སྣང་ ངོར་ཡང་། ལྷ་ སྐུ། ཕྱག་ མཚན། ཡིག་འབྲུ།
འཇའ་འོད་ཐིག་ལེ་བསང་དུད་ཀྱི་རྣམ་པ་སོགས་མཐོང་སྣང་མི་འདྲ་བ་
90



དང༌། གླུ་གར་དང་། པི་ཝཾ། རོལ་མོའི་སྒྲ་སྙན་པ་སོགས་ཐོས་པ་
དང་། སྤོས་དུད་སོགས་དྲི་ཞིམ་པོའི་རིགས་ཚོར་བ་དང་། རྨི་ལམ་དུ་
དག་པའི་སྣང་བ་དང་། མཁའ་འགྲོའི་ལུང་བསྟན་སོགས་འབྱུང་བར་
གསུངས་ལ། དེའི་ཚེ་གནས་འདིར་ཞག་བདུན་བསྙེན་སྒྲུབ་བྱས་་་་་
གཞན་དུ་ལོ་བདུན་ནམ་ཚེ་གཅིག་ལ་སྒྲུབ་པ་བྱས་པ་དང་བསོད་ནམས་
མཉམ་ཞིང་། བསྐོར་བ་གཅིག་བྱས་ན་མ་ཎི་དུང་ཕྱུར་བརྒྱ་འདོན་པའི་
ཕན་ཡོན་དང༌། མཐའ་བསྐོར་གཅིག་བྱས་ན་ཐུབ་དབང་བཞུགས་་་་་
གནས་བརྒྱད་དང༌། པདྨའི་སྒྲུབ་གནས་བརྒྱ་རྩ་བསྐོར་བའི་ཕན་ཡོན་
དང་མཚུངས་ཤིང༌། ཚོགས་མཆོད་ཕུལ་བས་ཚོགས་གཉིས་ཀྱི་བང་་་་་
མཛོད་འགེངས། མར་མེ་འབུལ་བས་མ་རིག་པའི་མུན་པ་སེལ་ཞིང་ཡེ་
ཤེས་ཀྱི་སྣང་བ་རྒྱས། ཕྱག་གཅིག་འཚལ་བས་ཀྱང་བསྐལ་པ་མང་པོའི་
སྡིག་སྒྲིབ་དག ཇོ་དར་དང་བཟླས་བརྗོད་སོགས་གང་བྱས་འབུམ་ཕྲག་
མང་པོར་འགྱུར་བས། ཐམས་ཅད་ཀྱིས་ཕྱག་མཆོད་བསྐོར་བ་གསོལ་
འདེབས་སོགས་རྣམ་དཀར་གྱི་དགེ་རྩ་ཆེ་ཕྲ་ལ་འབད་ན་སྡིག་ཅན་ཤན་པ་
སོགས་ཀྱང་ངན་སོང་དུ་མི་ལྟུང་ཞིང་མཐོ་རིས་ཐོབ་པ་དང་། ཚེ་འདིར་
ལས་ཉོན་སྡིག་སྒྲིབ་བར་ཆད་ཐམས་ཅད་བྱང་ཞིང་བསླབས་པས་ཚེ་རིང་
ཞིང་ནད་མེད་པ་དང་། བསོད་ནམས་དང་ལོངས་སྤྱོད་ཀྱི་འབྱོར་པ་ཐོབ་
ཅིང༌། སྨོན་ལམ་གང་བཏབ་འགྲུབ་པ་དང་དམ་པའི་ཆོས་སྒྲུབ་པའི་སྐལ་
བ་ཅན་དུ་འགྱུར་ཞིང་། ཕྱི་མ་བདེ་བ་ཅན་སོགས་དག་པའི་ཞིང་རྣམས་
སུ་སྐྱེ་ཞིང་གནས་འདིར་འགྲེལ་ཚད་ཐམས་ཅད་རིང་པོར་མི་ཐོགས་པར་བླ་
མེད་བྱང་ཆུབ་ཀྱི་གོ་འཕང་ཐོབ་པར་སློབ་དཔོན་རིན་པོ་ཆེ་པདྨ་སཾ་བྷ་བའི་
བསླུ་མེད་རྡོ་རྗེའི་ལུང་ལས་ཡང་ཡང་བཀའ་སྩལ་འདུག་པས་སྒོ་ཐམས་ཅད་
91



ནས་བསོད་ནམས་དང་ཡེ་ཤེས་ཀྱི་ཚོགས་རླབས་པོ་ཆེ་འབད་པས་མངོན་
པར་འདུ་བགྱི་བའི་སྒོ་ནས་དལ་བའི་རྟེན་བཟང་ལས་སྙིང་པོ་ལེན་པར་
མཛད་འཚལ། མངྒ་ལཾ། །
92



དཔེ་སྒྲིག་འགན་འཁུར་པ། །
责任编辑:
ཁ་བྱང་ཇུས་འགོད་པ།
### igit:
དཔེ་བསྡུར་འགན་འཁུར་པ། །
{#**#.
འཕྲིན་ལས་རྒྱལ་མཚན།
次勒降泽
ཀརྨ་རྡོ་རྗེ་ཚེ་རིང་།
g #
སྒྲོལ་མ།
# #!
༄༅། །འབོ་གངས་དཀར་སྤྲུལ་སྐུའི་རྣམ་ཐར་
དད་པའི་པད་དཀར་བཞུགས་སོ། །
མི་ཉག་མགོན་པོས་བརྩམས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
1997ལོའི་ཟླ་6པར་པར་གཞི་དང་པོ་བསྒྲིགས།
1997ལོའི་ཟླ་6པར་པེ་ཅིན་དུ་པར་ཐེངས་དང་པོ་བརྒྱབ།
དེབ་རེར་སྒོར་4. 20
